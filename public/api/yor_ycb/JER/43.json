{"translation":{"id":"yor_ycb","name":"Biblica® ní oore ọ̀fẹ́ láti lo Bíbélì Mímọ́ ní Èdè Yorùbá Òde-Òní","website":"https://ebible.org/Scriptures/details.php?id=yor","licenseUrl":"https://ebible.org/Scriptures/details.php?id=yor","licenseNotes":null,"shortName":"YCB","englishName":"YCB","language":"yor","textDirection":"ltr","sha256":"01507e18f92ed1b5e321fdebd4b25ab8c560f6d8eb9056b955d170be928eb096","availableFormats":["json"],"listOfBooksApiLink":"/api/yor_ycb/books.json","numberOfBooks":66,"totalNumberOfChapters":1189,"totalNumberOfVerses":31087,"languageName":"Èdè Yorùbá","languageEnglishName":"Yoruba"},"book":{"id":"JER","translationId":"yor_ycb","name":"Jeremiah","commonName":"Jeremiah","title":"Ìwé Wòlíì Jeremiah","order":24,"numberOfChapters":52,"sha256":"c314e7117002ee6e6002a0aa5710b49828456ac35017227538e1ab7062d54a98","firstChapterApiLink":"/api/yor_ycb/JER/1.json","lastChapterApiLink":"/api/yor_ycb/JER/52.json","totalNumberOfVerses":1364},"chapter":{"number":43,"content":[{"type":"verse","number":1,"content":["Nígbà tí Jeremiah parí sísọ ọ̀rọ̀ tí Olúwa Ọlọ́run rán an sí wọn tan."]},{"type":"verse","number":2,"content":["Asariah ọmọ Hoṣaiah àti Johanani ọmọ Karea, àti gbogbo àwọn agbéraga ọkùnrin sọ fún Jeremiah pé, “Ìwọ ń pa irọ́! Olúwa Ọlọ́run wa kò rán ọ láti sọ pé, ‘Ẹ má lọ sí Ejibiti láti ṣàtìpó níbẹ̀.’"]},{"type":"verse","number":3,"content":["Ṣùgbọ́n Baruku, ọmọ Neriah, ni ó fi ọ̀rọ̀ sí ọ lẹ́nu sí wa, láti fà wá lé àwọn ará Babeli lọ́wọ́, láti pa wá àti láti kó wa ní ìgbèkùn lọ sí Babeli.”"]},{"type":"verse","number":4,"content":["Nítorí náà, Johanani ti Karea àti gbogbo àwọn olórí ogun, àti gbogbo àwọn ènìyàn tàpá sí àṣẹ Olúwa nípa dídúró sí Juda."]},{"type":"verse","number":5,"content":["Dípò bẹ́ẹ̀, Johanani ọmọ Karea àti gbogbo àwọn olórí ogun sì ko àwọn àjẹkù Juda tí wọ́n wá láti gbé ilẹ̀ Juda láti orílẹ̀-èdè gbogbo tí wọ́n ti tú wọn ká."]},{"type":"verse","number":6,"content":["Wọ́n tún kó àwọn ọkùnrin, àwọn obìnrin àti àwọn ọmọdé, àti àwọn ọmọ ọba tí ó jẹ́ obìnrin èyí tí Nebusaradani balógun ẹ̀ṣọ́ ti fi sílẹ̀ pẹ̀lú Gedaliah ọmọ Ahikamu, ọmọ Ṣafani, àti Jeremiah wòlíì náà àti Baruku ọmọ Neriah."]},{"type":"verse","number":7,"content":["Nítorí náà, wọn wọ Ejibiti pẹ̀lú àìgbọ́ràn sí àṣẹ Olúwa, wọ́n sì lọ títí dé Tafanesi."]},{"type":"verse","number":8,"content":["Ní Tafanesi ọ̀rọ̀ Olúwa tọ Jeremiah wá:"]},{"type":"verse","number":9,"content":["“Nígbà tí àwọn Júù ń wòye mú àwọn òkúta pẹ̀lú rẹ, kí o sì rì wọ́n mọ́ inú amọ̀ tí ó wà nínú bíríkì tí ó wà níbi pèpéle ẹnu-ọ̀nà ààfin Farao ní Tafanesi."]},{"type":"verse","number":10,"content":["Báyìí kí o sì sọ fún wọn pé, ‘Èyí ni ohun tí Olúwa àwọn ọmọ-ogun, Ọlọ́run Israẹli wí. Èmi yóò ránṣẹ́ sí ìránṣẹ́ mi Nebukadnessari ọba Babeli, Èmi yóò gbé ìjọba rẹ̀ ka orí àwọn òkúta; èyí tí mo ti rì sí ibí yìí, yóò tan ìjọba rẹ̀ jù wọ́n lọ."]},{"type":"verse","number":11,"content":["Yóò gbé ogun sí Ejibiti; yóò mú ikú bá àwọn tí ó yan ikú; ìgbèkùn fún àwọn tí ó ti yan ìgbèkùn, àti idà fún àwọn tí ó yan idà."]},{"type":"verse","number":12,"content":["Yóò dá, iná sun tẹmpili àwọn òrìṣà Ejibiti, yóò sun tẹmpili àwọn òrìṣà Ejibiti, yóò sì mú wọn lọ ìgbèkùn. Gẹ́gẹ́ bí olùṣọ́-àgùntàn, yóò ró aṣọ rẹ̀ mọ́ra, bẹ́ẹ̀ gẹ́gẹ́ ni yóò ró Ejibiti òun yóò sì lọ kúrò níbẹ̀ ní àlàáfíà."]},{"type":"verse","number":13,"content":["Ní tẹmpili ni yóò ti fọ́ ère ilé oòrùn tí ó wà ní ilẹ̀ Ejibiti túútúú, yóò sì sun àwọn tẹmpili àwọn òrìṣà Ejibiti.’ ”"]}],"footnotes":[]},"thisChapterLink":"/api/yor_ycb/JER/43.json","thisChapterAudioLinks":{},"nextChapterApiLink":"/api/yor_ycb/JER/44.json","nextChapterAudioLinks":{},"previousChapterApiLink":"/api/yor_ycb/JER/42.json","previousChapterAudioLinks":{},"numberOfVerses":13}