{"translation":{"id":"hau_ulb","name":"Litafi Mai-tsarki","website":"https://ebible.org/Scriptures/details.php?id=hauulb","licenseUrl":"https://ebible.org/Scriptures/details.php?id=hauulb","licenseNotes":null,"shortName":"ULB","englishName":"Litafi Mai-tsarki","language":"hau","textDirection":"ltr","sha256":"827e2860a624df65426bf3a8e2df82c20c949f9ef728b84941b592b9f6ef3808","availableFormats":["json"],"listOfBooksApiLink":"/api/hau_ulb/books.json","numberOfBooks":27,"totalNumberOfChapters":260,"totalNumberOfVerses":7959,"languageName":"Hausa","languageEnglishName":"Hausa"},"book":{"id":"ROM","translationId":"hau_ulb","name":"Romawa","commonName":"Romawa","title":"Romawa","order":45,"numberOfChapters":16,"sha256":"0ad81a0303761ec45b197c9334de6b88eec372638c7f1c42a61e227a7dc5e7b7","firstChapterApiLink":"/api/hau_ulb/ROM/1.json","lastChapterApiLink":"/api/hau_ulb/ROM/16.json","totalNumberOfVerses":433},"chapter":{"number":5,"content":[{"type":"verse","number":1,"content":["Tun da shike mun sami barata, sabili da bangaskiya, mun sami salama tare da Allah ta wurin Yesu Almasihu."]},{"type":"verse","number":2,"content":[". Ta wurin sa kuma mun sami iso zuwa ga alheri inda muke tsayawa albarkacin bangaskiyarmu. Muna murna da gabagadin da Allah ya ba mu game da abin da zai faru, gabagadin da zamu dandana nan gaba cikin daukakar Allah."]},{"type":"verse","number":3,"content":["Ba kuwa haka kadai ba, amma muna murna da shan wahalolinmu. Mun san cewa shan wuya na haifar da"]},{"type":"verse","number":4,"content":["Jimiri, Jimiri kuma na kawo amincewa, amincewa na kawo gabagadi game da abin da zai zo nan gaba."]},{"type":"verse","number":5,"content":["Wannan gabagadi wato begen da muke da shi baya kunyatarwa, domin kuwa an kwarara mana kaunar Allah a cikin zuciyarmu ta wurin Ruhu Mai Tsarki, da aka ba mu."]},{"type":"verse","number":6,"content":["Domin kuwa ko yayin da muke raunana, Almasihu ya mutu a lokacin da ke dai dai domin marasa ibada."]},{"type":"verse","number":7,"content":["To ai kuwa yana da wuya kwarai wani mutum ya yarda ya mutu don mutumin kirki ma. Watakila, wani na iyayin kasada ya yarda ya mutu don nagarin mutum."]},{"type":"verse","number":8,"content":["Amma Allah ya tabbatar mana da kaunarsa a gare mu, don kuwa tun muna masu zunubi, Almasihu ya mutu domin mu."]},{"type":"verse","number":9,"content":["Balle ma yanzu, da muka barata ta wurin jininsa, za mu sami tsira daga fushin Allah."]},{"type":"verse","number":10,"content":["Domin kuwa, in tun muna makiya, aka sulhunta mu da Allah ta wurin mutuwar Dansa, balle ma, yanzu da muka sami sulhu, zamu sami tsira ta wurin ransa."]},{"type":"verse","number":11,"content":["Bama haka kadai ba, amma muna murna a cikin Allah ta wurin Ubangijinmu Yesu Almasihu, wanda ta wurinsa ne muka sami wannan sulhu."]},{"type":"verse","number":12,"content":["Saboda haka, kamar yadda ta wurin mutum daya zunubi ya shigo cikin duniya, ta haka mutuwa ta shigo ta dalilin zunubi."]},{"type":"verse","number":13,"content":["Domin kuwa tun kafin a bada shari'a, zunubi na nan a duniya, amma ba' a lissafin zunubi in da ba shari'a."]},{"type":"verse","number":14,"content":["Duk da haka, mutuwa ta mallake tun daga Adamu har Musa, har ma wadanda basu yi zunubin keta umarni irin na Adamu ba, wanda yake misalin mai zuwan nan a gaba."]},{"type":"verse","number":15,"content":["Amma kyautar ba kamar keta umarnin take ba. Domin in sabo da laifin mutum dayan nan ne, da yawa suke mutuwa, haka ma alherin sa da baiwarsa ta wurin mutum dayan nan, Yesu Almasihu, sai baiwar ta wadata zuwa ga masu yawa."]},{"type":"verse","number":16,"content":["Domin kyautar ba kamar sakamakon wannan da yayi zunubin bace. Ta haka din nan ne, hukuncin nan mai tsanani ya zo sabo da zunubin mutum dayan. Har yanzu dai, wannan baiwa ta yanci ta zo ne bayan laifuffuka masu yawa."]},{"type":"verse","number":17,"content":["Domin, idan sabo da laifin mutum dayan nan ne, mutuwa ta mallake, saboda dayan, haka ma wadanda suka karbi alheri mai yawa da kuma baiwar adalci ta wurin ran, Yesu Almasihu."]},{"type":"verse","number":18,"content":["Don haka, kamar yadda zunubin dayan ya sa hukunci ya zo kan dukka, haka ma aikin adalci na dayan zai kawo barata da rai ga mutane masu yawa."]},{"type":"verse","number":19,"content":["Kuma kamar yadda rashin biyayyar dayan ta sa mutane masu yawan gaske su zama masu zunubi, haka ma ta biyayyar dayan mutane da yawan gaske za su sami adalci."]},{"type":"verse","number":20,"content":["Amma shari'a ta zo, inda ta sa zunubi ya habaka. Amma inda zunubi ya habaka, alheri ma ya habaka ribin ribi."]},{"type":"verse","number":21,"content":["Wannan ya faru ne, don kamar yadda zunubi yai mallaka zuwa mutuwa, haka kuma alheri ya mallaka zuwa adalci da rai na har abada ta wurin Yesu Almasihu Ubangijin mu."]}],"footnotes":[]},"thisChapterLink":"/api/hau_ulb/ROM/5.json","thisChapterAudioLinks":{},"nextChapterApiLink":"/api/hau_ulb/ROM/6.json","nextChapterAudioLinks":{},"previousChapterApiLink":"/api/hau_ulb/ROM/4.json","previousChapterAudioLinks":{},"numberOfVerses":21}