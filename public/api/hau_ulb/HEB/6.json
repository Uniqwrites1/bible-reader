{"translation":{"id":"hau_ulb","name":"Litafi Mai-tsarki","website":"https://ebible.org/Scriptures/details.php?id=hauulb","licenseUrl":"https://ebible.org/Scriptures/details.php?id=hauulb","licenseNotes":null,"shortName":"ULB","englishName":"Litafi Mai-tsarki","language":"hau","textDirection":"ltr","sha256":"827e2860a624df65426bf3a8e2df82c20c949f9ef728b84941b592b9f6ef3808","availableFormats":["json"],"listOfBooksApiLink":"/api/hau_ulb/books.json","numberOfBooks":27,"totalNumberOfChapters":260,"totalNumberOfVerses":7959,"languageName":"Hausa","languageEnglishName":"Hausa"},"book":{"id":"HEB","translationId":"hau_ulb","name":"Ibraniyawa","commonName":"Ibraniyawa","title":"Ibraniyawa","order":58,"numberOfChapters":13,"sha256":"55d4b7815d111221a572bb9733f0c6897ab15f8c2efa7b1e688cfb68f43fa738","firstChapterApiLink":"/api/hau_ulb/HEB/1.json","lastChapterApiLink":"/api/hau_ulb/HEB/13.json","totalNumberOfVerses":303},"chapter":{"number":6,"content":[{"type":"verse","number":1,"content":["Saboda haka, sai mu ci gaba a kan ka'idodin farko na al'amarin Almasihu, har ya zuwa kammala, ba wai mu sake koyar da jigajigan nan na tuba da ibada marar tasiri ba, da na gaskatawa da Allah,"]},{"type":"verse","number":2,"content":["da kuma na koyarwa a kan wanke-wanke, da dora hannu, da tashin matattu, da dawwamammen hukuci."]},{"type":"verse","number":3,"content":["Za mu kuwa ci gaba in Allah ya yarda."]},{"type":"verse","number":4,"content":["Domin wadanda aka haskaka zukatansu sarai, har suka dandana baiwar nan Basamaniya, suka kuma sami rabo na Ruhu Mai Tsarki,"]},{"type":"verse","number":5,"content":["har su ka dandana dadin Maganar Allah, da ikon zamani mai zuwa,"]},{"type":"verse","number":6,"content":["sa'an nan kuma suka ridda—ba mai yiwuwa ba ne a sake jawo su ga tuba, tun da yake sake gicciye Dan Allah suke yi su da kansu, suka kuma wulakanta shi a sarari."]},{"type":"verse","number":7,"content":["Kasa ma da take shanye ruwan da ake yi a kai a kai, take kuma fid da tsire-tsire masu amfani ga wadanda ake nomanta dominsu, Allah yakan sa mata albarka."]},{"type":"verse","number":8,"content":["Amma idan tsire-tsirenta kaya ne da kashin yawo, ba ta da amfani ke nan, tana kuma gab da la'antarwa, karshenta dai konewa ne."]},{"type":"verse","number":9,"content":["Ko da yake mun fadi haka, a game da ku kam, ya kaunatattu mun tabbata kuna abubuwa mafiya kyau na zancen ceto."]},{"type":"verse","number":10,"content":["Gama Allah ba marar adalci ba ne, har da zai ki kula da aikinku, da kuma kaunar sunansa da kuke yi, wajen yi wa tsarkaka hidima, har yanzu ma kuna yi."]},{"type":"verse","number":11,"content":["Muna dai bukata kwarai kowannanku ya nuna irin wannan himma ga yin cikkaken bege, tabbatacce, har ya zuwa karshe."]},{"type":"verse","number":12,"content":["Don kada ku yi ragwanci, sai dai ku yi koyi da wadanda suka karbi cikar alkawaran nan, ta wurin bangaskiyarsu da hakurinsu."]},{"type":"verse","number":13,"content":["Sa'adda Allah ya yi wa Ibrahim alkawari, da yake ba wani wanda ya fi shi girma da zai rantse da shi, sai ya rantse da kansa,"]},{"type":"verse","number":14,"content":["Ya ce, “Hakika zan yi maka albarka, in kuma ribambamya zuriyarka.”"]},{"type":"verse","number":15,"content":["Ta haka, Ibrahim bayan da ya jure da hakuri, ya karbi cikar alkawarin."]},{"type":"verse","number":16,"content":["Hakika mutane sukan rantse da abin da ya fi su. Rantsuwa kuma ita ce abar da take tabbatarwa da kowacce magana."]},{"type":"verse","number":17,"content":["Don haka, sa'adda Allah yake son kara tabbatar wa magadan alkawarin nan dahir, cewa nufinsa ba mai sakewa ba ne sam, sai ya hada da rantsuwa,"]},{"type":"verse","number":18,"content":["Domin albarkacin abubuwa guda biyun nan marasa sakewa, masu nuna, cewa ba shi yiwuwa Allah ya yi karya, mu da muka gudu muka sami mafaka, mu karfafa kwarai mu riski abin da muka kafa bege a kai."]},{"type":"verse","number":19,"content":["Muna da bege, kamar yadda yake ga rai, kafaffe, tabbatacce, shi ne kuma yake shiga har can ciki bayan labulen."]},{"type":"verse","number":20,"content":["Inda saboda mu ne Yasu ya riga mu shiga, da yake ya zama Babban Firist na har abada, kwatancin Malkisadak."]}],"footnotes":[]},"thisChapterLink":"/api/hau_ulb/HEB/6.json","thisChapterAudioLinks":{},"nextChapterApiLink":"/api/hau_ulb/HEB/7.json","nextChapterAudioLinks":{},"previousChapterApiLink":"/api/hau_ulb/HEB/5.json","previousChapterAudioLinks":{},"numberOfVerses":20}