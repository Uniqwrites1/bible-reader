{"translation":{"id":"hau_ulb","name":"Litafi Mai-tsarki","website":"https://ebible.org/Scriptures/details.php?id=hauulb","licenseUrl":"https://ebible.org/Scriptures/details.php?id=hauulb","licenseNotes":null,"shortName":"ULB","englishName":"Litafi Mai-tsarki","language":"hau","textDirection":"ltr","sha256":"827e2860a624df65426bf3a8e2df82c20c949f9ef728b84941b592b9f6ef3808","availableFormats":["json"],"listOfBooksApiLink":"/api/hau_ulb/books.json","numberOfBooks":27,"totalNumberOfChapters":260,"totalNumberOfVerses":7959,"languageName":"Hausa","languageEnglishName":"Hausa"},"book":{"id":"REV","translationId":"hau_ulb","name":"Wahayin Yahaya","commonName":"Wahayin Yahaya","title":"Wahayin Yahaya","order":66,"numberOfChapters":22,"sha256":"01fba4dd5699218ff9b1e66a927d5c0adcb982625e102a7c599192a58ee2e62c","firstChapterApiLink":"/api/hau_ulb/REV/1.json","lastChapterApiLink":"/api/hau_ulb/REV/22.json","totalNumberOfVerses":405},"chapter":{"number":9,"content":[{"type":"verse","number":1,"content":["Sa'annan mala'ika na biyar ya busa kahonsa. Na ga tauraro daga sama da ya fado zuwa duniya. An ba tauraron nan mabudin hanyar rami marar iyaka."]},{"type":"verse","number":2,"content":["Ya bude hanyar rami marar iyaka, sai hayaki ya fito daga kofar kamar hayaki daga babban ramin wuta. Rana da iska suka juya duhu, sabili da hayakin da ke fitowa daga kofar ramin."]},{"type":"verse","number":3,"content":["Daga cikin hayakin kuwa sai ga fari sun fito zuwa duniya, aka ba su iko kamar na kunamai cikin duniya."]},{"type":"verse","number":4,"content":["Aka gaya masu kada su yi wa ciyayi da kowanne koren ganye ko itace illa, sai dai mutanen da basu da hatimin Allah a goshinsu."]},{"type":"verse","number":5,"content":["Ba a basu izini su kashe wadannan mutane ba, sai dai su azabtar da su na watani biyar. Zafinsu kuwa zai zama kamar na cizon kunama idan ta harbi mutum."]},{"type":"verse","number":6,"content":["A kwanakin nan mutane za su nemi mutuwa, amma ba za su same ta ba. Za su yi marmarin mutuwa, amma mutuwa za ta guje su."]},{"type":"verse","number":7,"content":["Farin kuwa suna kama da dawakai da aka shirya domin yaki. A bisa kansu akwai wani abu kamar rawanan zinariya, fuskokinsu kuma kamar na 'yan adam."]},{"type":"verse","number":8,"content":["Gashinsu kuma kamar na mata yake, hakoransu kamar hakoran zaki."]},{"type":"verse","number":9,"content":["Sulkunansu kuma kamar na karfe, karar fikafikansu kuma kamar karar kekunan dawakin yaki masu yawa da dawakai da aka shirya domin zuwa yaki."]},{"type":"verse","number":10,"content":["Suna da wutsiya da kari kamar kunamai; A wutsiyar su kuma suna da ikon da zai azabtar da mutane na tsawon wata biyar."]},{"type":"verse","number":11,"content":["Suna da wani kamar sarki a kansu, mala'ikan rami marar iyaka. Sunansa da Ibraniyanci Abadon, da Helenanci kuma Afoliyon."]},{"type":"verse","number":12,"content":["Bala'i na fari ya wuce. Duba! Bayan wannan akwai masifu guda biyu masu zuwa."]},{"type":"verse","number":13,"content":["Mala'ika na shida ya busa kahonsa, sai na ji murya daga kahonin bagadin zinariya da ke gaban Allah."]},{"type":"verse","number":14,"content":["Muryar ta ce wa mala'ika na shida da ke rike da kahon, â€œKwance mala'ikun nan hudu da ke daure a babban kogin Yufiretis,''"]},{"type":"verse","number":15,"content":["Mala'iku hudun da aka shirya domin wannan sa'a, da wannan rana, da wannan wata, da kuma wannan shekara, aka sake su su kashe daya bisa uku na 'yan adam."]},{"type":"verse","number":16,"content":["Yawan sojoji da ke kan dawakai shine 200, 000, 000. Na ji adadin su."]},{"type":"verse","number":17,"content":["Haka na ga dawakan a cikin wahayina da mahayansu: Sulkunansu jawur kamar wuta, bakin shudi, da kuma ruwan doruwa. Kawunan dawakan suna kama da na zakuna, daga bakunansu kuma wuta, da hayaki da farar wuta suka fito."]},{"type":"verse","number":18,"content":["Aka kashe daya bisa uku na mutane ta annoban nan uku: wuta, hayaki da farar wuta da suka fito daka bakunansu."]},{"type":"verse","number":19,"content":["Domin iko na dawakan na bakunansu da wutsiyoyinsu - domin wutsiyoyinsu suna kama da macizai, kuma suna da kawuna wadanda dasu suke ji wa mutane rauni."]},{"type":"verse","number":20,"content":["Sauran 'yan adam, da ba a kashe su ta wannan annoba ba, basu tuba daga ayyukan da suka yi ba. Basu kuma daina bautar aljanu da gumakan zinariya, da azurfa, da tagulla, da dutse, da itace ba - abubuwan da ba su gani, ji, ko tafiya."]},{"type":"verse","number":21,"content":["Basu kuma tuba ba daga kisan kai, sihiri, fasikanci, ko kuma ayyukansu na sata ba."]}],"footnotes":[]},"thisChapterLink":"/api/hau_ulb/REV/9.json","thisChapterAudioLinks":{},"nextChapterApiLink":"/api/hau_ulb/REV/10.json","nextChapterAudioLinks":{},"previousChapterApiLink":"/api/hau_ulb/REV/8.json","previousChapterAudioLinks":{},"numberOfVerses":21}