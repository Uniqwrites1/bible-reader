{"translation":{"id":"hau_ulb","name":"Litafi Mai-tsarki","website":"https://ebible.org/Scriptures/details.php?id=hauulb","licenseUrl":"https://ebible.org/Scriptures/details.php?id=hauulb","licenseNotes":null,"shortName":"ULB","englishName":"Litafi Mai-tsarki","language":"hau","textDirection":"ltr","sha256":"827e2860a624df65426bf3a8e2df82c20c949f9ef728b84941b592b9f6ef3808","availableFormats":["json"],"listOfBooksApiLink":"/api/hau_ulb/books.json","numberOfBooks":27,"totalNumberOfChapters":260,"totalNumberOfVerses":7959,"languageName":"Hausa","languageEnglishName":"Hausa"},"book":{"id":"MAT","translationId":"hau_ulb","name":"Matiyu","commonName":"Matiyu","title":"Matiyu","order":40,"numberOfChapters":28,"sha256":"ad278cfbf7471eddca596292d5f8e60fde16f0ac35800cd861b3c10fdc3f2dea","firstChapterApiLink":"/api/hau_ulb/MAT/1.json","lastChapterApiLink":"/api/hau_ulb/MAT/28.json","totalNumberOfVerses":1071},"chapter":{"number":20,"content":[{"type":"verse","number":1,"content":["Gama mulkin sama yana kama da wani mai gona, wanda ya fita da asuba ya nemi 'yan kwadago da za su yi aiki a gonarsa."]},{"type":"verse","number":2,"content":["Bayan sun shirya kudin da zai biya ma'aikata kimanin dinari daya a kowanne yini, sai ya aike su gonarsa suyi aiki."]},{"type":"verse","number":3,"content":["Misalin sa'a ta uku sai ya sake fita, sai ya ga wasu ma'aikata suna tsaye a bakin kasuwa, babu aiki."]},{"type":"verse","number":4,"content":["Sai ya ce masu, 'Kuzo kuyi aiki a gonar, duk abinda ya wajaba, zan ba ku,' Sai suka tafi su yi aikin."]},{"type":"verse","number":5,"content":["Sai ya sake fita a sa'a ta shida ya kuma sake fita a sa'a ta tara, ya sake yin hakan din."]},{"type":"verse","number":6,"content":["Ya kuma sake yin haka a sa'a ta sha daya, da ya fita sai ya ga wasu a tsaye da ba sa yin kome. Sai ya ce masu, 'Me yasa kuke tsaye ba ku yin kome dukan yini?'"]},{"type":"verse","number":7,"content":["Sai suka ce masa, 'Ai babu wanda ya dauke mu aiki, shi yasa.' Sai ya ce masu, 'ku ma, kuje cikin gonar."]},{"type":"verse","number":8,"content":["Da yamma ta yi, sai mai gonar ya ce wa manajansa, 'Ka kira ma'aikatan nan ka biya su hakkin su, amma ka fara da wadanda suka zo a karshe, zuwa na farkon.'"]},{"type":"verse","number":9,"content":["Sa'adda wadanda suka fara aiki da yamma suka zo, an biya su daidai yadda ake biya a yini."]},{"type":"verse","number":10,"content":["Da wadanda suka fara aiki tun safe suka zo, suna tsammani za a ba su fiye da wadanda sun zo daga baya, amma aka ba kowannensu dinari daya."]},{"type":"verse","number":11,"content":["Da suka karbi hakkinsu, suka yi gunaguni game da mai gonar."]},{"type":"verse","number":12,"content":["Suka ce, 'Wadannan da suka zo a karshe, sa'a guda ce kadai suka yi aiki, amma ka ba su daidai da mu, mu da muka yi fama da aiki cikin zafin rana.'"]},{"type":"verse","number":13,"content":["Amma mai gonar ya amsa wa daya daga cikin su, ya ce, 'Aboki na, ban yi maku laifi ba. Ai mun shirya zan biya ku yadda ake biya a yini, ko ba haka ba?"]},{"type":"verse","number":14,"content":["Ku karbi abin da ke na ku, ku tafi. Ganin dama ta ne, in ba wadannan da suka zo a karshe daidai da ku."]},{"type":"verse","number":15,"content":["Ashe, ba daidai bane a gare ni, in yi abin da na ga dama da mallaka ta? Ko kishi ne kuke yi saboda kirki na?'"]},{"type":"verse","number":16,"content":["Haka yake, na karshe za su zama na farko, na farko kuma su zama na karshe.'' [An kira dayawa, amma kadan ne zababbu]."]},{"type":"verse","number":17,"content":["Da Yesu zai tafi Urushalima, ya dauki sha-biyun nan a gefe, yayin da suke tafiya, sai ya ce masu,"]},{"type":"verse","number":18,"content":["â€œKu duba fa, zamu tafi Urushalima, kuma za a bada Dan Mutum ga manyan firistoci da marubuta. Za su kuma yanke masa hukuncin kisa,"]},{"type":"verse","number":19,"content":["za su kuma bada shi ga al'ummai don suyi masa ba'a, su bulale shi, su kuma gicciye shi. Amma a rana ta uku, za a tada shi.''"]},{"type":"verse","number":20,"content":["Sai uwar 'ya'yan Zabadi ta zo wurin Yesu tare da 'ya'yanta. Ta rusuna a gabansa tana neman alfarma a wurinsa."]},{"type":"verse","number":21,"content":["Yesu ya ce mata, Me kike so in yi maki?'' Sai ta ce masa, ''Ina so ka ba 'ya'yana izinin zama a mulkinka, daya a hannun damanka, daya kuma a hannun hagunka."]},{"type":"verse","number":22,"content":["Amma Yesu ya amsa, ya ce, ''Baku san abin da kuke roko ba. Ko zaku iya sha daga cikin kokon da zan sha bada dadewa ba?'' Sai suka ce masa, ''Zamu iya.''"]},{"type":"verse","number":23,"content":["Sai ya ce masu, ''In dai kokon nan da zan sha ne, lallai zaku sha. Amma, zama a hannun dama na da kuma hannun hagu na, ba ni ne mai bayarwa ba, amma na wadanda Uba na ya shirya domin su ne.''"]},{"type":"verse","number":24,"content":["Sa'anda sauran almajirai goma suka ji haka, sun yi bacin rai da 'yan'uwan nan biyu."]},{"type":"verse","number":25,"content":["Amma Yesu ya kira su wurin sa, ya ce, ''Kuna sane da cewa, sarakunan al'ummai suna gwada masu mulki, manyan-gari kuma na nuna masu iko."]},{"type":"verse","number":26,"content":["Ba zai kasance haka a tsakanin ku ba. A maimakon haka, duk wanda ke da marmari ya zama da girma a tsakanin ku, ya zama baran ku."]},{"type":"verse","number":27,"content":["Wanda kuma ke da marmari ya zama na farko a cikin ku, ya zama baran ku."]},{"type":"verse","number":28,"content":["Kamar dai yadda Dan mutum bai zo don a bauta masa ba, amma yayi bauta, ya kuma bada ransa fansa domin mutane dayawa.''"]},{"type":"verse","number":29,"content":["Da suka fita daga Yariko, babban taro suka bi shi."]},{"type":"verse","number":30,"content":["Suka kuma ga makafi biyu zaune a bakin hanya. Da makafin suka ji cewa Yesu ne ke wucewa, sai suka tada murya suna cewa, ''Ya Ubangiji, Dan Dauda, kayi mana jinkai.''"]},{"type":"verse","number":31,"content":["Amma jama'ar suka tsauta masu, suka ce suyi shiru. Duk da haka, makafin suka kara tada murya fiye da na da, suka ce, ''Ya Ubangiji, Dan Dauda, kayi mana jinkai.''"]},{"type":"verse","number":32,"content":["Sai Yesu ya tsaya cik, ya sa aka kira su, sai ya ce masu, ''Me kuke so in yi maku?''"]},{"type":"verse","number":33,"content":["Sai suka ce masa, Ya Ubangiji, muna so mu sami ganin gari.''"]},{"type":"verse","number":34,"content":["Sai Yesu yayi juyayi a cikin sa, ya taba idanunsu. Nan da nan, suka sami ganin gari, suka kuma bi shi."]}],"footnotes":[]},"thisChapterLink":"/api/hau_ulb/MAT/20.json","thisChapterAudioLinks":{},"nextChapterApiLink":"/api/hau_ulb/MAT/21.json","nextChapterAudioLinks":{},"previousChapterApiLink":"/api/hau_ulb/MAT/19.json","previousChapterAudioLinks":{},"numberOfVerses":34}