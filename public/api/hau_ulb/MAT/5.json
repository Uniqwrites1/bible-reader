{"translation":{"id":"hau_ulb","name":"Litafi Mai-tsarki","website":"https://ebible.org/Scriptures/details.php?id=hauulb","licenseUrl":"https://ebible.org/Scriptures/details.php?id=hauulb","licenseNotes":null,"shortName":"ULB","englishName":"Litafi Mai-tsarki","language":"hau","textDirection":"ltr","sha256":"827e2860a624df65426bf3a8e2df82c20c949f9ef728b84941b592b9f6ef3808","availableFormats":["json"],"listOfBooksApiLink":"/api/hau_ulb/books.json","numberOfBooks":27,"totalNumberOfChapters":260,"totalNumberOfVerses":7959,"languageName":"Hausa","languageEnglishName":"Hausa"},"book":{"id":"MAT","translationId":"hau_ulb","name":"Matiyu","commonName":"Matiyu","title":"Matiyu","order":40,"numberOfChapters":28,"sha256":"ad278cfbf7471eddca596292d5f8e60fde16f0ac35800cd861b3c10fdc3f2dea","firstChapterApiLink":"/api/hau_ulb/MAT/1.json","lastChapterApiLink":"/api/hau_ulb/MAT/28.json","totalNumberOfVerses":1071},"chapter":{"number":5,"content":[{"type":"verse","number":1,"content":["Da Yesu ya ga taron jama'ar, sai ya hau saman dutse. Sa'adda ya zauna, almajiransa suka zo wurinsa."]},{"type":"verse","number":2,"content":["Ya bude bakinsa kuma ya koyar da su, yana cewa,"]},{"type":"verse","number":3,"content":["â€œAlbarka ta tabbata ga masu talauci a ruhu, domin mulkin sama nasu ne."]},{"type":"verse","number":4,"content":["Albarka ta tabbata ga masu makoki, domin za a ta'azantar da su."]},{"type":"verse","number":5,"content":["Albarka ta tabbata ga masu tawali'u, domin za su gaji duniya."]},{"type":"verse","number":6,"content":["Albarka ta tabbata ga masu yunwa da kishin adalci, domin za a kosar da su."]},{"type":"verse","number":7,"content":["Albarka ta tabbata ga masu jinkai, domin za su samu jinkai."]},{"type":"verse","number":8,"content":["Albarka ta tabbata ga masu tsabtar zuciya, domin za su ga Allah."]},{"type":"verse","number":9,"content":["Albarka ta tabbata ga masu kawo salama, domin za a ce da su 'ya'yan Allah."]},{"type":"verse","number":10,"content":["Albarka ta tabbata ga wadanda ake tsananta masu saboda adalci, domin mulkin sama nasu ne."]},{"type":"verse","number":11,"content":["Masu albarka ne ku sa'adda mutane suka zage ku, suka kuma tsananta maku, ko kuwa suka zarge ku da dukan miyagun abubuwa iri iri na karya, saboda ni."]},{"type":"verse","number":12,"content":["Ku yi murna da matukar farin ciki, domin sakamakonku mai yawan gaske ne a sama. Ta haka ne mutane suka tsananta wa annabawa da suka yi rayuwa kafin ku."]},{"type":"verse","number":13,"content":["Ku ne gishirin duniya, amma idan gishiri ya sane yaya za a mai da dandanonsa? Ba zai kara anfani ga komai ba, sai ko a zubar da shi, a tattake a karkashin kafafun mutane."]},{"type":"verse","number":14,"content":["Ku ne hasken duniya, birnin da ke kan tudu ba shi boyuwa."]},{"type":"verse","number":15,"content":["Mutane ba za su kunna fitila su sa ta karkashin kwando ba, sai ko a dora ta a mazaunin ta, domin ta ba da haske ga kowa da ke gidan."]},{"type":"verse","number":16,"content":["Bari hasken ku ya haskaka gaban mutane yadda za su ga kyawawan ayyukanku su kuma yabi Ubanku da ke cikin sama."]},{"type":"verse","number":17,"content":["Kada ku yi tsammanin na zo ne domin in rushe shari'a ko annabawa. Ban zo domin in rushe su ba, amma domin in cika su."]},{"type":"verse","number":18,"content":["Domin gaskiya ina gaya maku, har sama da kasa su shude, amma digo ko wasali daya ba za ya shude ba a cikin shari'ar, sai an cika dukan al'amura."]},{"type":"verse","number":19,"content":["Saboda haka duk wanda ya karya mafi kankanta daga cikin dokokin nan ko kuwa ya koya wa wasu su yi haka, za a kira shi mafi kankanta a cikin mulkin sama. Amma dukan wanda ya kiyaye su ko kuwa ya koyar da su, za a kira shi mafi girma a cikin mulkin sama."]},{"type":"verse","number":20,"content":["Gama ina gaya maku cewa idan adalcin ku bai zarce adalcin marubuta da Farisawa ba, babu yadda za ku shiga mulkin sama."]},{"type":"verse","number":21,"content":["Kun ji dai an ce wa mutanen da, 'Kada ka yi kisan kai,' kuma 'Duk wanda ya yi kisan kai yana cikin hatsarin hukunci.'"]},{"type":"verse","number":22,"content":["Amma ina gaya muku, duk wanda ya yi fushi da dan'uwansa, yana cikin hatsarin hukunci. Kuma duk wanda ya ce da dan'uwansa, 'Kai mutumin banza!' yana cikin hatsarin tsayawa gaban majalisa, kowa kuma ya ce da dan'uwan sa 'Kai wawa!' yana cikin hatsarin shiga wutar jahannama."]},{"type":"verse","number":23,"content":["Saboda haka idan za ka yi baiko a bagadi sai ka tuna cewa dan'uwanka yana da damuwa da kai,"]},{"type":"verse","number":24,"content":["ka bar baikon ka a gaban bagadin, ka yi tafiyarka. Da farko dai, ka sasanta da dan'uwanka kafin ka zo ka mika baikon."]},{"type":"verse","number":25,"content":["Ka yi sulhu da mai karar ka tun kana hanyar zuwa gaban shari'a, domin kada mai karar ka ya mika ka ga alkali, alkali kuwa ya mika ka ga dogarai, za a kuwa jefa ka a kurkuku."]},{"type":"verse","number":26,"content":["Gaskiya ina gaya maka, ba za ka taba fita daga can ba sai ko ka biya dukan kudin da ya ke binka."]},{"type":"verse","number":27,"content":["Kun dai ji an ce, 'Kada ka yi zina'."]},{"type":"verse","number":28,"content":["Amma ina gaya maku, duk wanda ya dubi mace, da muguwar sha'awa, ya riga ya yi zina da ita a zuciyarsa."]},{"type":"verse","number":29,"content":["Idan idonka na dama zai sa ka tuntube, kwakule shi ka jefar daga gareka. Don gara daya daga cikin gabobinka ya halaka, da a jefa dukan jikin ka a jahannama."]},{"type":"verse","number":30,"content":["Ko kuwa idan hannunka na dama zai sa ka tuntube, ka yanke shi ka jefar daga gare ka. Domin gara daya daga cikin gabobin ka ya halaka, da a jefa dukan jikinka a jahannama."]},{"type":"verse","number":31,"content":["An sake fada, 'Duk wanda ya kori matarsa, sai ya ba ta takaddar saki.'"]},{"type":"verse","number":32,"content":["Amma ina gaya maku ko wa ya saki matarsa, idan ba a kan laifin lalata ba, ya mai da ita mazinaciya kenan. Kuma duk wanda ya aure ta bayan sakin, ya yi zina kenan."]},{"type":"verse","number":33,"content":["Kun sake ji an ce wa wadan da suke a zamanin da, 'Kada ku yi rantsuwar karya, amma ku yi rantsuwar ku ga Ubangiji.'"]},{"type":"verse","number":34,"content":["Amma ina gaya maku, kada ku yi rantsuwa sam, ko da sama domin kursuyin Allah ne;"]},{"type":"verse","number":35,"content":["ko kuwa da duniya, domin mazaunin kafafunsa ne, ko da Urushalima, domin birnin babban sarki ne."]},{"type":"verse","number":36,"content":["Ko ma ace ku yi rantsuwa da kanku, domin ba za ku iya mai da gashin kanku baki ko fari ba."]},{"type":"verse","number":37,"content":["Amma bari maganarku ta zama 'I, I', ko kuwa 'A'a, a'a.' Duk abin da ya wuce wannan, daga mugun yake."]},{"type":"verse","number":38,"content":["Kun dai ji an ce, â€œIdo a maimakon ido, hakori kuma a maimakon hakori.'"]},{"type":"verse","number":39,"content":["Amma ina gaya maku, kada ku yi jayayya da wanda ke mugu, a maimakon haka, ko wa ya mare ku a kuncin dama, ku juya masa dayan ma."]},{"type":"verse","number":40,"content":["Idan wani yana da niyyar kai kararku gaban shari'a saboda ya karbi rigarku, ku ba wannan mutumin mayafinku ma."]},{"type":"verse","number":41,"content":["Duk wanda ya tilasta ku ga tafiyar mil daya, ku je da shi biyu."]},{"type":"verse","number":42,"content":["Ku ba kowa da ya tambaye ku, kuma kada ku hana kowa da ke neman rance a wurinku."]},{"type":"verse","number":43,"content":["Kun ji abin da aka fada, 'Za ka kaunaci makwabcin ka ka ki magabcin ka.'"]},{"type":"verse","number":44,"content":["Amma ina gaya maku, ku kaunaci magabtan ku, ku yi addu'a domin masu tsananta maku, ku albarkaci wadanda suka la'ance ku, ku yi alheri ga wadanda suke kin ku,"]},{"type":"verse","number":45,"content":["domin ku zama 'ya'yan Ubanku da ke cikin sama. Domin yakan sa rana ta haskaka wa mugu da mutumin kirki, kuma yakan aiko da ruwan sama ga adali da azzalumi."]},{"type":"verse","number":46,"content":["Domin idan kuna kaunar wadanda suke kaunarku, wanne lada kuka samu? Ba haka masu karban haraji ma suke yi ba?"]},{"type":"verse","number":47,"content":["Kuma in kun gaida 'yan'uwanku kadai, me kuke yi fiye da sauran? Ba hakanan al'ummai ma suke yi ba?"]},{"type":"verse","number":48,"content":["Saboda haka, lalle ne ku zama cikakku, kamar yadda Ubanku na sama yake cikakke."]}],"footnotes":[]},"thisChapterLink":"/api/hau_ulb/MAT/5.json","thisChapterAudioLinks":{},"nextChapterApiLink":"/api/hau_ulb/MAT/6.json","nextChapterAudioLinks":{},"previousChapterApiLink":"/api/hau_ulb/MAT/4.json","previousChapterAudioLinks":{},"numberOfVerses":48}