{"translation":{"id":"hau_ulb","name":"Litafi Mai-tsarki","website":"https://ebible.org/Scriptures/details.php?id=hauulb","licenseUrl":"https://ebible.org/Scriptures/details.php?id=hauulb","licenseNotes":null,"shortName":"ULB","englishName":"Litafi Mai-tsarki","language":"hau","textDirection":"ltr","sha256":"827e2860a624df65426bf3a8e2df82c20c949f9ef728b84941b592b9f6ef3808","availableFormats":["json"],"listOfBooksApiLink":"/api/hau_ulb/books.json","numberOfBooks":27,"totalNumberOfChapters":260,"totalNumberOfVerses":7959,"languageName":"Hausa","languageEnglishName":"Hausa"},"book":{"id":"ACT","translationId":"hau_ulb","name":"Ayyukan Manzanni","commonName":"Ayyukan Manzanni","title":"Ayyukan Manzanni","order":44,"numberOfChapters":28,"sha256":"d333053d37467a6b590c9d4972f2ed05b0e7b069ab8c83b2d91c377d5b82458f","firstChapterApiLink":"/api/hau_ulb/ACT/1.json","lastChapterApiLink":"/api/hau_ulb/ACT/28.json","totalNumberOfVerses":1007},"chapter":{"number":20,"content":[{"type":"verse","number":1,"content":["Bayan da rikici ya kare, Bulus ya aika a kira al'majiran, ya karfafa su. Sa'annan ya yi bankwana da su, ya tashi zai tafi Makidoniya."]},{"type":"verse","number":2,"content":["Bayan ya ratsa cikin lardunan yana yi wa masu bi gargadi sosai, sai ya zo kasar Helenawa."]},{"type":"verse","number":3,"content":["Sa'adda ya yi wata uku a wurin, Yahudawa suka kulla masa makirci, yayin da yake shirin hawa Jirgi zuwa Suriya, sai ya canza ra'ayi ya koma ta Makidoniya."]},{"type":"verse","number":4,"content":["Masu yi wa Bulus rakiyar zuwa yankin Asiya sun hada da Sobatarus dan Burus daga Biriya; Gayus mutumin Derbe; Timoti da Aristakus da Sakundus, dukansu masu bi ne daga Tasalonika; da Tikikus da Trofimus daga Asiya."]},{"type":"verse","number":5,"content":["Amma wadansu har suka rigaye mu, suka jira mu a Taruwasa."]},{"type":"verse","number":6,"content":["Da muka shiga Jirgi daga Filibi bayan kwanakin Gurasa mara yisti; bayan kwanaki biyar muka iske su a Taruwasa; kwananmu bakwai a wurin."]},{"type":"verse","number":7,"content":["A rana ta fari ga mako, da muka taru domin karya gurasa. Bulus ya yi wa masubi jawabi, don ya yi niyyar ya tafi da wayewar gari; jawabinsa ya kai har tsakar dare."]},{"type":"verse","number":8,"content":["A benen da suka taru akwai fitilu da yawa."]},{"type":"verse","number":9,"content":["Wani matashi mai suna Aftikos yana zaune a kan taga, barci mai nauyi ya dauke shi; da shike Bulus ya tsawaita jawabinsa, saurayin da shike barci mai nauyi ya dauke shi sai ya fado daga kan bene na uku aka dauke shi matacce."]},{"type":"verse","number":10,"content":["Sai Bulus ya sauka ya mike a bisansa ya rungume shi, sa'annan ya ce, “Kada kowa ya damu; domin yana darai bai mutu ba.”"]},{"type":"verse","number":11,"content":["Sa'annan ya hawo kan bene domin cin gurasa tare da su, ya yi magana da su har gari ya waye daga nan ya bar su."]},{"type":"verse","number":12,"content":["Suka kawo saurayin da rai, sun sami ta'aziya ba kadan ba."]},{"type":"verse","number":13,"content":["Amma mu, da muka riga Bulus zuwa gun Jirgin, muka shiga zuwa Asos, mun shirya mu dauki Bulus a jirgi amma shi ya kudurta ya yi tafiya a kasa."]},{"type":"verse","number":14,"content":["Da muka sadu a Asos, mun dauke shi a Jirgin ruwa zuwa Mitilitus."]},{"type":"verse","number":15,"content":["Bayan tashin mu daga can, washegari muka zo tsibirin Kiyos. Washegari kuma muka zo birnin Militus."]},{"type":"verse","number":16,"content":["Amma Bulus ya kudurta wucewa Afisa a Jirgi, don kada ya bata lokaci a Asiya, don yana sauri in ya yiwu ranar Fentekos ta same shi a Urushalima."]},{"type":"verse","number":17,"content":["Daga Militus ya aika a kira masa dattawan iklisiyar Afisa."]},{"type":"verse","number":18,"content":["Da suka zo wurinsa sai ya ce masu, “Ku da kanku kun san tun daga ranar da na sa kafata a Asiya, irin zaman da muka yi da kasancewar mu tare."]},{"type":"verse","number":19,"content":["Na bauta wa Ubangiji da tawaliu har da hawaye, da wahalun da na sha saboda makircin Yahudawa."]},{"type":"verse","number":20,"content":["Kun sani ban ji nauyin sanar da ku kowanne abu mai amfani ba, na bi ku gida gida ina koyar da ku abubuwa a sarari."]},{"type":"verse","number":21,"content":["Kunsan yadda na gargadi Yahudawa da Hellenawa game da tuba ga Allah da bangaskiya ga Ubangiji Yesu."]},{"type":"verse","number":22,"content":["Yanzu fa, gashi, zan tafi Urushalima, Ruhu Mai Tsarki ya nuna mani a fili dole in je, ban san abin da zai faru da ni a can ba."]},{"type":"verse","number":23,"content":["Sai dai Ruhu Mai Tsarki ya nuna mani a kowanne gari cewa, sarkoki da wahalu suna jira na."]},{"type":"verse","number":24,"content":["Amma ban dauka cewa raina yana da wani amfani gare ni ba, domin in cika tsere da hidimar da na karba daga wurin Ubangiji Yesu, ta shaidar bisharan alherin Allah."]},{"type":"verse","number":25,"content":["Yanzu fa, duba, na san dukanku, wadanda na yi wa wa'azin mulkin Allah, ba za ku kara gani na ba."]},{"type":"verse","number":26,"content":["Don haka na shaida maku a wannan rana, ba ni da alhakin jinin kowanne mutum."]},{"type":"verse","number":27,"content":["Don banji nauyin sanar maku da dukan nufin Allah a gare ku ba."]},{"type":"verse","number":28,"content":["Saboda haka ku kula da kanku, da masubi da Ruhu Mai Tsarki ya sanya ku shugabanni. Ku kula ku yi kiwon iklisiyar Allah, wadda ya saya da jininsa."]},{"type":"verse","number":29,"content":["Na sani cewa bayan tafiyata, kyarketai masu zafi za su shiga tsakaninku, kuma baza su rangwanta wa masubi ba."]},{"type":"verse","number":30,"content":["Na sani har daga cikinku wadansu mazaje za su zo su fadi gurbattatun zantattuka, domin su janye almajirai zuwa gare su."]},{"type":"verse","number":31,"content":["Saboda haka ku yi lura. Ku tuna da cewa shekara uku ban fasa yi wa kowannenku gargadi da hawaye dare da rana ba."]},{"type":"verse","number":32,"content":["Yanzu ina mika ku ga Allah, da maganar Alherinsa, wadda take da ikon gina ku ta kuma ba ku gado tare da dukan wadanda ke cikin kebabbu na Allah."]},{"type":"verse","number":33,"content":["Ban yi kyashin azurfa, ko zinariya, ko tufafin wani ba."]},{"type":"verse","number":34,"content":["Ku da kanku kun sani na yi aiki da hannuwana, na biya bukatu na da na wadanda ke tare da ni."]},{"type":"verse","number":35,"content":["Na zama maku abin koyi a kowace hanya game da yadda za ku taimaka wa nakasassu ta wurin aiki, da yadda za ku tuna da maganar Ubangiji Yesu, maganar da shi da kansa ya ce: ''Bayarwa tafi karba albarka.''"]},{"type":"verse","number":36,"content":["Bayan da ya yi magana haka, ya durkusa ya yi addu'a tare da su duka."]},{"type":"verse","number":37,"content":["Dukansu kuwa suka yi kuka mai tsannani, suka rungume shi kuma suka sunbace shi."]},{"type":"verse","number":38,"content":["Suka yi bakin ciki musamman domin abin da ya ce masu, ba za su kara ganinsa ba. Sai dukansu suka yi masa rakiya zuwa wurin jirgin ruwa."]}],"footnotes":[]},"thisChapterLink":"/api/hau_ulb/ACT/20.json","thisChapterAudioLinks":{},"nextChapterApiLink":"/api/hau_ulb/ACT/21.json","nextChapterAudioLinks":{},"previousChapterApiLink":"/api/hau_ulb/ACT/19.json","previousChapterAudioLinks":{},"numberOfVerses":38}