{"translation":{"id":"hau_ulb","name":"Litafi Mai-tsarki","website":"https://ebible.org/Scriptures/details.php?id=hauulb","licenseUrl":"https://ebible.org/Scriptures/details.php?id=hauulb","licenseNotes":null,"shortName":"ULB","englishName":"Litafi Mai-tsarki","language":"hau","textDirection":"ltr","sha256":"827e2860a624df65426bf3a8e2df82c20c949f9ef728b84941b592b9f6ef3808","availableFormats":["json"],"listOfBooksApiLink":"/api/hau_ulb/books.json","numberOfBooks":27,"totalNumberOfChapters":260,"totalNumberOfVerses":7959,"languageName":"Hausa","languageEnglishName":"Hausa"},"book":{"id":"ACT","translationId":"hau_ulb","name":"Ayyukan Manzanni","commonName":"Ayyukan Manzanni","title":"Ayyukan Manzanni","order":44,"numberOfChapters":28,"sha256":"d333053d37467a6b590c9d4972f2ed05b0e7b069ab8c83b2d91c377d5b82458f","firstChapterApiLink":"/api/hau_ulb/ACT/1.json","lastChapterApiLink":"/api/hau_ulb/ACT/28.json","totalNumberOfVerses":1007},"chapter":{"number":27,"content":[{"type":"verse","number":1,"content":["Bayan da aka amince zamu tafi Italiya, sun mika Bulus tare da wadansu daurarru a hanun wani jarumi mai suna Yuliyas, daga batalian Agustas."]},{"type":"verse","number":2,"content":["Muka shiga Jirgin ruwa daga Adramatiya, wanda ke shirin tashi zuwa kusa da gefen tekun Asiya. Sai muka je teku. Aristakus mutumin Tasalonika a Makidoniya ya tafi tare damu."]},{"type":"verse","number":3,"content":["Washegari muka sauka birnin Sidon, inda Yuliyas ya nuna wa Bulus karamci ya kuma yarda abokansa su bi shi don ya kula da su."]},{"type":"verse","number":4,"content":["Daga wurin, muka bi teku muka tafi ta Tsibirin Kubrus, domin matsananciyar iska da ke gaba damu."]},{"type":"verse","number":5,"content":["Sa'adda muka ketare ruwa zuwa sassan Kilikiya da Bamfiliya, muka zo Mira ta birnin Lisiya."]},{"type":"verse","number":6,"content":["Anan, jarumin ya sami jirgin ruwa daga Iskandariya wanda za shi Italiya. Ya samu cikinsa."]},{"type":"verse","number":7,"content":["Kwana da kwanaki muna tafiya a hankali a karshe da kyar muka sauka kusa da Sinidus, iska ta hana mu tafiya, sai muka ratsa ta Karita, kusa da Salmina."]},{"type":"verse","number":8,"content":["Da wahala muka bi ta makurda har muka zo wani wuri da ake kira Mafaka Mai Kyau wanda ke kusa da birnin Lasiya."]},{"type":"verse","number":9,"content":["Yanzu mun dauki dogon lokaci, gashi lokacin azumin Yahudawa ya wuce, tafiyar kuma ta zama da hatsari. Bulus ya gargade su,"]},{"type":"verse","number":10,"content":["ya ce, “Jama'a, na gane tafiyarmu zata zamar mana da barna da asara mai yawa, ba ga kaya da jirgin kadai ba amma har da rayukan mu.”"]},{"type":"verse","number":11,"content":["Amma jarumin ya fi mai da hankali ga maganar shugabansa da mai jirgin ruwan, fiye da abubuwan da Bulus ya fadi."]},{"type":"verse","number":12,"content":["Da shike tashar ba za ta yi dadin zama da hunturu ba, mafi yawa sun ba da shawara a bar wurin, in maiyiwuwa ne muga mun kai birnin Finikiya, don mu yi hunturu a can. Finikiya tashar jirgin ruwa ce a Karita, tana fuskantar arewa maso gabas da kudu maso gabas."]},{"type":"verse","number":13,"content":["Sa'adda iska daga kudu ta huro a hankali, sun tsammaci bukatarsu ta biya. Sai suka janye linzamin jirgin ruwan sukabi ta Karita kusa da gaba."]},{"type":"verse","number":14,"content":["Amma bayan wani dan lokaci sai iska mai karfi da ake kira Yurokilidon, ta fara bugun mu daga tsibirin."]},{"type":"verse","number":15,"content":["Sa'adda Jirgin ruwan ya kasa fuskantar iskar, sai muka bi inda iskar ta nufa."]},{"type":"verse","number":16,"content":["Sai muka bi ta inda muka sami kariya kusa da wani dan tsibiri wanda ake kira Kauda; kuma da wahala muka daure karamin jirgin a jikin babban."]},{"type":"verse","number":17,"content":["Bayanda suka daga shi, sun yi amfani da igiyoyi don su daure jirgin don gudun fadawa kan yashin Sirtis, suka bar jirgin yana ta korarsu."]},{"type":"verse","number":18,"content":["Mun yi ta fama da hadari ba kadan ba, da gari ya waye ma'aikatan jirgin suka fara zubar da kaya daga jirgin."]},{"type":"verse","number":19,"content":["A rana ta uku, ma'aikatan jirgi suka jefar da kaya daga cikin jirgin da hannuwansu."]},{"type":"verse","number":20,"content":["Kwanaki dayawa ba mu ga hasken rana da taurari a bisan mu ba. Babban hadari kadai ke dukanmu, duk mun fidda zuciya zamu tsira."]},{"type":"verse","number":21,"content":["Sa'adda sun dade basu ci abinci ba, sai Bulus ya tashi a gaban ma'aikatan jirgi yace, “Jama'a, da kun saurare ni, da bamu tashi daga Karita ba, balle mu fuskanci wannan barna da asarar."]},{"type":"verse","number":22,"content":["Yanzu fa ina karfafa ku kuyi karfin hali, domin ba wanda zai rasa ransa a cikinku, sai dai jirgin kadai za a rasa."]},{"type":"verse","number":23,"content":["Domin daren da ya gabata mala'ikan Allah wanda ni nasa ne, wanda kuma nake bautawa -mala'ikansa ya tsaya kusa dani"]},{"type":"verse","number":24,"content":["ya ce, “Kada ka ji tsoro, Bulus, dole ka tsaya gaban Kaisar, duba kuma, Allah cikin jinkansa ya baka dukan wadannan da ke tafiya tare da kai."]},{"type":"verse","number":25,"content":["Domin haka, jama'a, kuyi karfin hali, domin na gaskanta da Allah, kamar yadda aka fada mani haka zai faru."]},{"type":"verse","number":26,"content":["Amma lallai dole ne a jefa mu kan wani tsibiri”."]},{"type":"verse","number":27,"content":["Sa'adda dare na goma sha hudu ya yi, ana ta tura mu nan da can a cikin tekun Adriyat, wajen tsakar dare, ma'aikatan jirgin sun tsammaci sun kusanci wata kasa."]},{"type":"verse","number":28,"content":["Da suka gwada sai suka iske kamu ashirin; bayan dan lokaci kadan, sun sake aunawa sai suka iske kamu sha biyar ne."]},{"type":"verse","number":29,"content":["Tsoro ya kama su ko watakila a jefar da mu kan duwatsu, sai suka jefa linzami hudu daga karshen jirgin suka yi addu'a don gari ya waye da sauri."]},{"type":"verse","number":30,"content":["Ma'aikatan jirgin ruwan suna neman hanyar da za su rabu da jirgin kuma sun jefa karamin jirgin a cikin teku. Suka yi kamar zasu jefa wasu linzamai daga gaban jirgin."]},{"type":"verse","number":31,"content":["Amma Bulus ya ce ma jarumi da sojojin, “Idan mutanen nan ba zasu tsaya cikin jirgin ba, ba zaku tsira ba”."]},{"type":"verse","number":32,"content":["Sai sojojin suka yanke igiyoyin jirgin suka kuma barshi ya fadi."]},{"type":"verse","number":33,"content":["Da gari ya fara wayewa, Bulus ya roke su duka su dan ci abinci, ya ce, “Yau kwana goma sha hudu kenan ba ku ci kome ba."]},{"type":"verse","number":34,"content":["Saboda haka na roke ku ku ci abinci, domin wannan saboda lafiyarku ne; kuma ko gashin kanku daya baza ku rasa ba”."]},{"type":"verse","number":35,"content":["Da ya fadi haka sai ya dauki gurasa ya yi godiya ga Allah a idanun kowa. Sai ya gutsutsura gurasa ya fara ci."]},{"type":"verse","number":36,"content":["Sai dukansu suka karfafu suka kuma ci abinci."]},{"type":"verse","number":37,"content":["Mu mutane 276 (dari biyu da saba'in da shida) ne cikin jirgin."]},{"type":"verse","number":38,"content":["Da suka ci suka koshi, suka zubar da alkamar cikin teku domin su rage nauyin jirgin."]},{"type":"verse","number":39,"content":["Da gari ya waye, basu fahimci kasar ba, amma suka hangi wani lungu a gacci, sai suka yi shawara tsakaninsu ko su tuka jirgin zuwa cikin lungun."]},{"type":"verse","number":40,"content":["Sai suka yanke linzaman suka bar su cikin tekun. Cikin lokaci guda suka kwance igiyoyin da ke juya jirgin, suka saki filafilan goshin jirgi suka nufi gabar tekun."]},{"type":"verse","number":41,"content":["Da suka iso inda ruwa biyu suka hadu, sai jirgin ya tsaya kasa. Gaban jirgin ya kafe a nan, ba damar matsawa, sai kuma kurar jirgin ta fara kakkaryewa saboda haukan rakuman ruwa."]},{"type":"verse","number":42,"content":["Shirin sojojin ne su kashe 'yan kurkukun domin kada su yi iyo su tsere."]},{"type":"verse","number":43,"content":["Amma shi hafsan ya so ya ceci Bulus, sai ya tsai da shirin su, ya ba da umarni, duk masu iya iyo su yi tsalle su fada ruwa su kai gacci."]},{"type":"verse","number":44,"content":["Sa'annan sauran mazajen su biyo baya, wadansu a kan karyayyun katakai, wadansu akan abubuwan da ke a jirgin. Ta haka ne dukanmu muka kai gacci lafiya."]}],"footnotes":[]},"thisChapterLink":"/api/hau_ulb/ACT/27.json","thisChapterAudioLinks":{},"nextChapterApiLink":"/api/hau_ulb/ACT/28.json","nextChapterAudioLinks":{},"previousChapterApiLink":"/api/hau_ulb/ACT/26.json","previousChapterAudioLinks":{},"numberOfVerses":44}