{"translation":{"id":"hau_ulb","name":"Litafi Mai-tsarki","website":"https://ebible.org/Scriptures/details.php?id=hauulb","licenseUrl":"https://ebible.org/Scriptures/details.php?id=hauulb","licenseNotes":null,"shortName":"ULB","englishName":"Litafi Mai-tsarki","language":"hau","textDirection":"ltr","sha256":"827e2860a624df65426bf3a8e2df82c20c949f9ef728b84941b592b9f6ef3808","availableFormats":["json"],"listOfBooksApiLink":"/api/hau_ulb/books.json","numberOfBooks":27,"totalNumberOfChapters":260,"totalNumberOfVerses":7959,"languageName":"Hausa","languageEnglishName":"Hausa"},"book":{"id":"ACT","translationId":"hau_ulb","name":"Ayyukan Manzanni","commonName":"Ayyukan Manzanni","title":"Ayyukan Manzanni","order":44,"numberOfChapters":28,"sha256":"d333053d37467a6b590c9d4972f2ed05b0e7b069ab8c83b2d91c377d5b82458f","firstChapterApiLink":"/api/hau_ulb/ACT/1.json","lastChapterApiLink":"/api/hau_ulb/ACT/28.json","totalNumberOfVerses":1007},"chapter":{"number":15,"content":[{"type":"verse","number":1,"content":["Wadansu mutane suka zo daga Yahudiya suka koyar da 'yan'uwa, cewa, “Idan ba yi maku kaciya bisa ga al'addar Musa ba, ba za ku sami ceto ba.”"]},{"type":"verse","number":2,"content":["Da Bulus da Barnaba suka tunkare su da mahawara, sai 'yan'uwa suka yanke shawara Bulus da Barnaba da wasu su je Urushalima wurin manzanni da dattawa a kan wannan magana."]},{"type":"verse","number":3,"content":["Da shike iklisiya ce ta aike su, sai suka bi ta Finikiya da ta Samariya suka sanar da tuban al'ummai. Ya kawo murna mai yawa a wurin 'yan'uwa."]},{"type":"verse","number":4,"content":["Bayan sun zo Urushalima, sai iklisiya da manzanni da dattawa, suka marabce su, sai suka fada masu abin da Allah ya yi ta wurinsu."]},{"type":"verse","number":5,"content":["Amma wadansu mutane wadanda suka ba da gaskiya daga cikin Farisawa, suka tashi suka ce, “Dole ne a yi masu kaciya a kuma umarce su su kiyaye dokar Musa.”"]},{"type":"verse","number":6,"content":["Sai manzanin da dattawan suka taru don su duba wannan lamari."]},{"type":"verse","number":7,"content":["Bayan mahawara mai tsanani, sai Bitrus ya tashi ya ce masu, “'Yan'uwa, kun san lokacin baya da ya wuce, Allah ya yi zabi a cikinku, cewa ta bakina ne al'ummai za su ji bishara, su kuma ba da gaskiya."]},{"type":"verse","number":8,"content":["Allah, wanda ya san zuciya, ya yi masu shaida, ya kuma basu Ruhu Mai Tsarki kamar yadda ya yi mana;"]},{"type":"verse","number":9,"content":["kuma bai bambanta mu da su ba, ya tsabtace zuciyarsu ta wurin bangaskiya."]},{"type":"verse","number":10,"content":["To, saboda haka don me kuke gwada Allah, kuna sa wa almajirai nauyi a wuya wanda ubanninmu duk da mu ba mu iya dauka ba?"]},{"type":"verse","number":11,"content":["Amma mun gaskanta za mu samu ceto ta wurin alherin Ubangiji Yesu, kamar yadda suke.”"]},{"type":"verse","number":12,"content":["Dukan taron jama'ar suka yi shiru sa'adda suke sauraron sakon shaidar da mamakin abin da Allah ya yi ta wurin Bulus da Barnaba a cikin al'ummai."]},{"type":"verse","number":13,"content":["Bayan sun gama magana, Yakubu ya amsa, ya ce, “'Yan'uwa, ku ji ni."]},{"type":"verse","number":14,"content":["Saminu ya fada yadda Allah ya fara nuna jinkai ga al'ummai domin ya dauke jama'a daga cikinsu domin sunansa."]},{"type":"verse","number":15,"content":["Maganar annabawa ta yarda da wannan, kamar yadda yake a rubuce,"]},{"type":"verse","number":16,"content":["'Bayan wadannan abubuwa zan dawo, zan gina gidan Dauda wanda ya fadi kasa; in sake gina bangonsa, in tsayar da shi,"]},{"type":"verse","number":17,"content":["saboda sauran jama'a su nemi fuskar Ubangiji, har da al'ummai da ake kira da sunana."]},{"type":"verse","number":18,"content":["Wannan shine abin da Ubangiji ya fadi, shi wanda ya yi wadannan abubuwa da aka sani tun zamanin da."]},{"type":"verse","number":19,"content":["Saboda haka, a gani na kada mu matsa wa al'umman da suka juyo gun Allah;"]},{"type":"verse","number":20,"content":["amma zamu rubuta masu da cewa, su guje wa gumaka da zina da faskanci da maye da cin mushe."]},{"type":"verse","number":21,"content":["Tun zamanin da akwai mutane a kowanne birni wadanda suke wa'azi da karatun Musa a majami'u kowanne Asabaci.”"]},{"type":"verse","number":22,"content":["Sai ya yi wa manzanin kyau su da dattawa da dukan iklisiyar su zabi Yahuza da Barnaba da Sila da dattawan iklisiya a tura su Antakiya tare da Bulus da Barnaba."]},{"type":"verse","number":23,"content":["Sai suka rubuta wasika, “Manzani da dattawa da 'yan'uwa zuwa ga al'ummai 'yan'uwa a Antakiya da Suriya da Kilikiya, gaisuwa mai yawa."]},{"type":"verse","number":24,"content":["Mun ji cewa wasu mutane daga cikinmu wadanda ba mu umarce su ba, sun fita daga cikinmu sun yi maku koyarwar da ta daga maku hankali."]},{"type":"verse","number":25,"content":["Ya yi kyau da dukanmu, muka amince mu zabi wadansu mutane mu tura su wurinku tare da Bulus da Barnaba,"]},{"type":"verse","number":26,"content":["mutane wadanda suka sadaukar da ransu domin sunan Ubangiji Yesu Almasihu."]},{"type":"verse","number":27,"content":["Mun aika Yahuza da Sila su gaya maku wadannan abubuwa."]},{"type":"verse","number":28,"content":["Saboda haka ya yi kyau Ruhu Mai Tsarki da mu, kada mu sa maku nauyi fiye da wadannan abubuwan:"]},{"type":"verse","number":29,"content":["ku bar yi wa gumaka hadaya, ku bar cin mushe da shan kayan maye da zina da faskanci, in kun kiyaye wadannan abubuwa za ku zauna lafiya. Ku huta lafiya.”"]},{"type":"verse","number":30,"content":["Da aka sallame su, sai suka je Antakiya. Bayan sun tara jama'a sai suka ba su wasikar."]},{"type":"verse","number":31,"content":["Bayan da suka karanta ta, sai suka yi murna sosai saboda karfafawa."]},{"type":"verse","number":32,"content":["Yahuza da Sila, da shike su annabawa ne, suka karfafa 'yan'uwa da kalmomi masu yawa."]},{"type":"verse","number":33,"content":["Bayan sun yi kwananki a wurin, sai aka sallame su zuwa wurin 'yan'uwa wadanda suka aiko su."]},{"type":"verse","number":34,"content":["Amma ya gamshe Sila ya zauna a wurin."]},{"type":"verse","number":35,"content":["Amma Bulus da Barnaba suka tsaya a Antakiya da sauran 'yan'uwa, suna koyar da maganar Ubangiji."]},{"type":"verse","number":36,"content":["Bayan kwanaki kadan Bulus ya ce ma Barnaba, “Mu koma yanzu mu ziyarci dukan 'yan'uwa da muka yi masu bisharar Ubangiji, mu ga yadda suke."]},{"type":"verse","number":37,"content":["Barnaba yana so su dauki Yahaya wanda kuma ake kira Markus."]},{"type":"verse","number":38,"content":["Amma Bulus ya yi tunanin bai kamata a tafi da Markus ba, tun da ya bar su a Bamfiliya bai ci gaba da su ba."]},{"type":"verse","number":39,"content":["Nan jayayya ta tashi tsakaninsu, har suka rabu da juna sai Barnaba ya tafi tare da Markus suka ketare zuwa Kuburus."]},{"type":"verse","number":40,"content":["Amma Bulus ya zabi Sila suka tafi, bayan 'yan'uwa sun yi masu addu'ar alherin Allah ya kiyaye su."]},{"type":"verse","number":41,"content":["Bulus ya tafi ya zazzaga Suriya da Kilikiya yana ta karfafa iklisiyoyin."]}],"footnotes":[]},"thisChapterLink":"/api/hau_ulb/ACT/15.json","thisChapterAudioLinks":{},"nextChapterApiLink":"/api/hau_ulb/ACT/16.json","nextChapterAudioLinks":{},"previousChapterApiLink":"/api/hau_ulb/ACT/14.json","previousChapterAudioLinks":{},"numberOfVerses":41}