{"translation":{"id":"hau_ulb","name":"Litafi Mai-tsarki","website":"https://ebible.org/Scriptures/details.php?id=hauulb","licenseUrl":"https://ebible.org/Scriptures/details.php?id=hauulb","licenseNotes":null,"shortName":"ULB","englishName":"Litafi Mai-tsarki","language":"hau","textDirection":"ltr","sha256":"827e2860a624df65426bf3a8e2df82c20c949f9ef728b84941b592b9f6ef3808","availableFormats":["json"],"listOfBooksApiLink":"/api/hau_ulb/books.json","numberOfBooks":27,"totalNumberOfChapters":260,"totalNumberOfVerses":7959,"languageName":"Hausa","languageEnglishName":"Hausa"},"book":{"id":"PHP","translationId":"hau_ulb","name":"Filibiyawa","commonName":"Filibiyawa","title":"Filibiyawa","order":50,"numberOfChapters":4,"sha256":"aea143452c0570210b7a69c8c1f255eb95c6affccb2df136746732986c90b587","firstChapterApiLink":"/api/hau_ulb/PHP/1.json","lastChapterApiLink":"/api/hau_ulb/PHP/4.json","totalNumberOfVerses":104},"chapter":{"number":3,"content":[{"type":"verse","number":1,"content":["A karshe, 'yan'uwana, ku yi farin ciki cikin Ubangiji. In sake rubuta maku wadannan abubuwa ba wani abu mai nauyi ba ne a gare ni. Wadannan abubuwa zasu tsare ku."]},{"type":"verse","number":2,"content":["Ku yi hankali da karnuka. Ku yi hankali da miyagun ma'aikata. Ku yi hankali da masu yanke-yanke."]},{"type":"verse","number":3,"content":["Gama mune kaciyar. Don mune muke sujada ta wurin Ruhun Allah. Mune masu fahariya chikin Almasihu Yesu, kuma ba mu da gabagadi cikin jiki."]},{"type":"verse","number":4,"content":["Ko da shike, ni kaina ina gabagadi ga jiki. Idan wani zai iya tunanin gabagadi ga jiki, ni na fi shi."]},{"type":"verse","number":5,"content":["An yi mani kaciya a rana ta takwas, daga mutanen Israila, na kabilar Biliyaminu, Bayahuden Yahudawa; ga zancen shari'a Bafarisiye nake."]},{"type":"verse","number":6,"content":["Wajen himma na tsanantawa ikilisiya. Ga zancen adalci cikin sharia, na zama mara abin zargi."]},{"type":"verse","number":7,"content":["Amma duk wadannan abubuwan da suka zama riba a gare ni, na dauke su asara ne saboda Almasihu."]},{"type":"verse","number":8,"content":["I, lallai ina lisafta dukan wadannan abubuwa asara saboda mafificin sanin Almasihu Yesu Ubangijina. Saboda shine na yi asarar dukan abubuwa. Na maishe su marasa amfani domin in ribato Almasihu,"]},{"type":"verse","number":9,"content":["a iske ni cikinsa. Ba ni da wani adalcin kaina ta wurin shari'a. Maimakon haka, ina da adalci ta wurin bangaskiya cikin Almasihu, adalcin dake daga wurin Allah ta wurin Bangaskiya."]},{"type":"verse","number":10,"content":["Yanzu ina so in san shi da ikon tashinsa, da tarayya cikin shan wuyarsa. In kuma zama kamarsa wajen mutuwarsa,"]},{"type":"verse","number":11,"content":["domin ta ko kaka in kai ga tashi daga cikin matattu."]},{"type":"verse","number":12,"content":["Ba wai na rigaya na sami wadannan abubuwa bane, ko kuma na riga na zama cikakke. Amma ina nace bi domin in cafki wannan da Almasihu Yesu ya cafko ni dominsa."]},{"type":"verse","number":13,"content":["'Yan'uwa, ban dauka cewa na riga na cafka ba tukuna. Amma akwai abu daya da nake yi: ina mantawa da abin da ke baya, ina kutsawa zuwa ga abin da ke gaba."]},{"type":"verse","number":14,"content":["Ina nacewa zuwa ga manufar nan in kai ga samun ladar nasara na madaukakin kiran Allah cikin Almasihu Yesu."]},{"type":"verse","number":15,"content":["Dukan mu wadanda muke kammalallu, sai mu yi tunani ta wannan hanyar, idan kuwa kun yi tunanin wani abu daban, to Allah zai bayyana maku wannan kuma."]},{"type":"verse","number":16,"content":["Sai dai, in da muka rigaya muka kai, bari mu rike shi haka."]},{"type":"verse","number":17,"content":["Ku zama masu koyi da ni, 'yan'uwa. Ku duba da kyau wadannan da suke tafiya yadda muka zama abin koyi a gare ku."]},{"type":"verse","number":18,"content":["Mutane da dama suna tafiya -sune wadanda na ba ku labarin su, yanzu kuma ina fada maku har da hawaye - kamar makiyan gicciyen Almasihu ne."]},{"type":"verse","number":19,"content":["Karshen su hallaka ne. Domin allahn su ciki ne, fahariyar su kuma tana cikin kunyar su. Tunanin su na kan al'amuran duniya."]},{"type":"verse","number":20,"content":["Amma mu 'yangarincin mu a sama yake, daga inda muke sauraron mai ceto, Ubangiji Yesu Almasihu."]},{"type":"verse","number":21,"content":["Za ya sake jikinmu na kaskanci ya siffanta shi kamar jikin darajarsa, siffantacce ta karfin ikonsa inda ya sarayar da dukan abubuwa a gare shi."]}],"footnotes":[]},"thisChapterLink":"/api/hau_ulb/PHP/3.json","thisChapterAudioLinks":{},"nextChapterApiLink":"/api/hau_ulb/PHP/4.json","nextChapterAudioLinks":{},"previousChapterApiLink":"/api/hau_ulb/PHP/2.json","previousChapterAudioLinks":{},"numberOfVerses":21}