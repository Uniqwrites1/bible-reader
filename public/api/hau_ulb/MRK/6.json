{"translation":{"id":"hau_ulb","name":"Litafi Mai-tsarki","website":"https://ebible.org/Scriptures/details.php?id=hauulb","licenseUrl":"https://ebible.org/Scriptures/details.php?id=hauulb","licenseNotes":null,"shortName":"ULB","englishName":"Litafi Mai-tsarki","language":"hau","textDirection":"ltr","sha256":"827e2860a624df65426bf3a8e2df82c20c949f9ef728b84941b592b9f6ef3808","availableFormats":["json"],"listOfBooksApiLink":"/api/hau_ulb/books.json","numberOfBooks":27,"totalNumberOfChapters":260,"totalNumberOfVerses":7959,"languageName":"Hausa","languageEnglishName":"Hausa"},"book":{"id":"MRK","translationId":"hau_ulb","name":"Markus","commonName":"Markus","title":"Markus","order":41,"numberOfChapters":16,"sha256":"a00337300425be390eb326fad84d7fb02775172f31819ebc9ffd8b49733bb2ab","firstChapterApiLink":"/api/hau_ulb/MRK/1.json","lastChapterApiLink":"/api/hau_ulb/MRK/16.json","totalNumberOfVerses":678},"chapter":{"number":6,"content":[{"type":"verse","number":1,"content":["Ya bar su ya zo garinsu, almajiransa su ka biyo shi."]},{"type":"verse","number":2,"content":["Sa'adda ranar Asabar tazo ya shiga cikin masujada ya yi koyarwa. Mutane da yawa da su ka ji koyarwarsa su ka yi mamaki, suka ce daga ina ya sami irin wannan koyarwar? Wacce irin hikima ce Allah ya ba shi haka? Wadanne irin ayyukan al'ajibi ya ke yi da hannuwansa?"]},{"type":"verse","number":3,"content":["Wannan ba kafintan nan ba ne dan Maryamu, dan'uwan Yakubu da Yosi da Yahuza da Saminu? Ba ga 'yan'uwan sa 'yan mata mu na tare da su ba? Ba su ji dadi ba a ransu saboda Yesu."]},{"type":"verse","number":4,"content":["Yesu ya ce, “Annabi ba ya rasa daraja sai a gidansa da garinsa da cikin danginsa.”"]},{"type":"verse","number":5,"content":["Bai iya yin wani aikin al'ajibi a wurin ba sai dai mutane kadan marasa lafiya ya dorawa hannu ya warkar da su."]},{"type":"verse","number":6,"content":["Rashin bangaskiyarsu ya ba shi mamaki. Sai ya tafi cikin kauyuka na kewaye da su ya yi ta koyarwa."]},{"type":"verse","number":7,"content":["Ya kira almajiransa su goma sha biyu, ya aike su biyu-biyu, ya ba su iko a kan aljanu,"]},{"type":"verse","number":8,"content":["ya dokace su kada su dauki komai tare da su domin wannan tafiya, sai dai sanda kadai. Kada su dauki abinci ko jaka ko kudi a cikin aljihunsu,"]},{"type":"verse","number":9,"content":["sai dai su sa takalmi kadai, kada su sa taguwa biyu a jikinsu."]},{"type":"verse","number":10,"content":["Ya ce da su, idan ku ka shiga wani gida sai ku zauna a gidan har lokacin da za ku tashi."]},{"type":"verse","number":11,"content":["Idan ku ka je wani gari aka ki karbar ku, ku karkabe kurar da ke kafufunku ta zama shaida kan mutanen garin."]},{"type":"verse","number":12,"content":["Sai suka tafi suka yi ta shela ga mutane cewa su tuba daga zunubansu."]},{"type":"verse","number":13,"content":["Sun fitar da aljanu da yawa, suka shafawa mutane da yawa mai suka warkar da su."]},{"type":"verse","number":14,"content":["Sarki Hirudus ya ji wannan, gama sunan Yesu ya zama sananne a wurin kowa da kowa. Wadansu suna cewa Yahaya mai yin baftisma ne ya tashi daga matattu shi ya sa ake yin wadannan ayyukan al'ajibi ta wurinsa."]},{"type":"verse","number":15,"content":["Wadansu kuma suna cewa, “Iliya,” Har yanzu wadansu suna cewa daya “daga cikin annabawa ne na da can.”"]},{"type":"verse","number":16,"content":["Sa'adda Hirudus ya ji wannan sai ya ce, “Yahaya wanda na fillewa kai shine ya tashi.”"]},{"type":"verse","number":17,"content":["Saboda Hirudus ne ya sa aka kama Yahaya aka kulle shi a kurkuku saboda Hirodiya( matar Filibus dan'uwansa), domin ya aure ta."]},{"type":"verse","number":18,"content":["Saboda Yahaya ya gaya wa Hirudus cewa bai halarta ya auri matar dan'uwansa ba."]},{"type":"verse","number":19,"content":["Sai ita Hirodiya ta yi kudurin ta kashe Yahaya amma bai yiwu ba."]},{"type":"verse","number":20,"content":["Domin Hirudus yana jin tsoron Yahaya, domin ya sani shi mai adalci ce, mai tsarki kuma. Domin haka Hirudus bai so wani abu ya faru da Yahaya ba, amma ya kan fusata idan ya ji wa'azin yahaya. Duk da haka da fari ciki yakan saurare shi."]},{"type":"verse","number":21,"content":["Amma sai dama ta samu inda Hirodiya za ta iya yin abin da ta ke so ta yi. A lokacin kewayowar ranar haihuwar sa, sai Hirudus ya shirya liyafa domin manyan da ke aiki tare da shi a cikin gwamnatin sa, da shugabannin da ke cikin Galili."]},{"type":"verse","number":22,"content":["Diyar Hirodiya ta zo ta yi masu rawa, rawarta kuwa tagamshi Hirudus da bakinsa. Sarki ya ce da yarinyar, “ki tambayi duk abin da ki ke so ni kuwa zan ba ki shi”."]},{"type":"verse","number":23,"content":["Ya rantse mata da cewa”Ko menene ki ka ce ki na so, ko da rabin mulkina ne”"]},{"type":"verse","number":24,"content":["Sai ta fita ta je ta tambayi mamarta, “ me zan ce ya bani?” Sai ta ce kan Yahaya Mai Yin Baftisma."]},{"type":"verse","number":25,"content":["Sai ta dawo da sauri cikin dakin taro wurin sarki ta ce da shi, “Ina so ka ba ni kan Yahaya Mai Yin Baftisma a cikin tire.”"]},{"type":"verse","number":26,"content":["Sarki ya damu kwarai, amma saboda ya yi alkawari ga kuma ofisoshinsa, ba dama ya ce a'a."]},{"type":"verse","number":27,"content":["Sai sarki ya aiki wani soja ya ba shi ummurni ya je ya kawo kan Yahaya. Sojan ya je ya fillo kan sa daga cikin kurkuku."]},{"type":"verse","number":28,"content":["Ya kawo kan a cikin tire ya ba yarinyar, yarinyar kuma ta kai wa mamarta."]},{"type":"verse","number":29,"content":["Da almajiran su ka ji labari, suka zo suka dauki gawarsa suka rufe a cikin kabari."]},{"type":"verse","number":30,"content":["Almajiran suka zo wurin Yesu, suka fada masa dukkan abin da suka yi da abin da suka koyar."]},{"type":"verse","number":31,"content":["Sai ya ce da su “ku je cikin kebabben wuri domin ku huta kadan,” domin mutane suna ta kaiwa da komowa, ba su sami damar hutawa ba balle su ci abinci"]},{"type":"verse","number":32,"content":["Sai suka tafi kebabben wuri a cikin jirgin ruwa su kadai."]},{"type":"verse","number":33,"content":["Amma mutane da yawa sun gansu suna tafiya sun kuma gane su, sai suka fito daga cikin dukan garuruwa da gudu har su ka kai wurin kafin su zo."]},{"type":"verse","number":34,"content":["Sa'adda suka zo bakin gaba Yesu ya ga taron mutane da yawa sai ya ji tausayinsu domin sun yi kamar tumakin da ba da mai kiwo. Sai ya cigaba da koya masu abubuwa da yawa."]},{"type":"verse","number":35,"content":["Sa'adda yamma ta yi, almajiran sa suka zo suka ce da shi, “wurinnan kebabben wuri ne kuma ga lokaci ya tafi."]},{"type":"verse","number":36,"content":["Ka sallami mutanen nan domin su shiga cikin garuruwa da kauyuka da ke kusa domin su sayi abin da zasu ci."]},{"type":"verse","number":37,"content":["Amma sai ya ba su amsa ya ce,”Ku ku basu abinci su ci mana”. Sai suka ce da shi, “ma iya zuwa mu sawo gurasa ta sule dari biyu mu basu su ci?”"]},{"type":"verse","number":38,"content":["Sai ya ce dasu, “Dunkulen gurasa guda nawa kuke dasu? Kuje ku gani.” Dasuka gano sai suka ce da shi, dunkule biyar ne da kifi guda biyu.”"]},{"type":"verse","number":39,"content":["Sai ya ba da umarni mutanen su dukka su zauna a kan danyar ciyawa."]},{"type":"verse","number":40,"content":["Suka zauna kungiya kungiya wadansu su dari wadansu hamsin."]},{"type":"verse","number":41,"content":["Sai ya dauki dunkulen gurasa guda biyar da kifi guda biyu, ya ta da kansa sama, yasa albarka, ya kakkarya dunkulen gurasan, ya ba almajiran domin su rabawa taron jama'a duka."]},{"type":"verse","number":42,"content":["Dukansu suka ci suka koshi."]},{"type":"verse","number":43,"content":["Suka tattara gutsattsarin gurasar suka cika kwanduna guda goma sha biyu da gutsattsarin da kuma gutsattsarin kifin."]},{"type":"verse","number":44,"content":["Mutanen da suka ci gurasar sun kai mutum dubu biyar."]},{"type":"verse","number":45,"content":["Nan da nan ya ce almajiran sa su hau jirgin ruwa su yi gaba kafin ya zo, su je Baitsaida. Shi kuma ya tsaya domin ya sallami taron mutanen."]},{"type":"verse","number":46,"content":["Bayan da suka tafi shi kuma ya hau kan dutse domin ya yi addu'a."]},{"type":"verse","number":47,"content":["Har yamma ta yi jirgin ruwan ya na tsakiyar rafi shi kuma yana kan tudu shi kadai."]},{"type":"verse","number":48,"content":["Ya gansu suna wahala gama iska ta hana su tafiya. Wajan karfe hudu na asuba sai ya tawo wurin su yana tafiya a kan ruwa, yana so ya wuce gaban su."]},{"type":"verse","number":49,"content":["Sa'adda suka gan shi ya na tafiya a kan ruwa suka yi tsammani fatalwa ce, suka yi ihu,"]},{"type":"verse","number":50,"content":["gama su duka sun gan shi, tsoro ya kama su. Sai nan da nan ya yi magana dasu ya ce, “Ku karfafa ni ne! kada ku ji tsoro!''"]},{"type":"verse","number":51,"content":["Ya shiga cikin jirgin ruwan tare dasu, sai iska ta dena bugawa. Sai suka yi mamaki kwarai."]},{"type":"verse","number":52,"content":["Gama basu gane batun dunkulen ba. Maimakon haka, sai zukatansu suka taurare."]},{"type":"verse","number":53,"content":["Sa'adda suka haye su zo kasar Janisarita suka sa wa jirgin sarka."]},{"type":"verse","number":54,"content":["Su na fitowa daga cikin jirgin kenan, mutane suka gane cewa Yesu ne."]},{"type":"verse","number":55,"content":["Mutane suka ruga cikin yankin su, suka kawo marasa lafiya a bisa shinfidun su zuwa wurinsa, dukan inda suka ji yana zuwa."]},{"type":"verse","number":56,"content":["Ko ina ya shiga birni da kauye, ko a cikin kasar sukan kawo marasa lafiya a kasuwanni suna rokonsa su taba ko da habar rigarsa, dukan wadanda suka taba kuwa suka warke."]}],"footnotes":[]},"thisChapterLink":"/api/hau_ulb/MRK/6.json","thisChapterAudioLinks":{},"nextChapterApiLink":"/api/hau_ulb/MRK/7.json","nextChapterAudioLinks":{},"previousChapterApiLink":"/api/hau_ulb/MRK/5.json","previousChapterAudioLinks":{},"numberOfVerses":56}