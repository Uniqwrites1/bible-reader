{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"MRK","translationId":"eng_w88","name":"Mark","commonName":"Mark","title":"The Gospel According to Mark","order":41,"numberOfChapters":16,"sha256":"f33fd4f538f8d9efec823c111ee77cd23dd54c112404439fa88861ba8da089bc","firstChapterApiLink":"/api/eng_w88/MRK/1.json","lastChapterApiLink":"/api/eng_w88/MRK/16.json","totalNumberOfVerses":678},"chapter":{"number":15,"content":[{"type":"verse","number":1,"content":["And anoon in the morewtid the hiyeste prestis maden a counsel with the elder men, and the scribis, and with al the counsel, and bounden Jhesu and ledden, and bitoken hym to Pilat."]},{"type":"verse","number":2,"content":["And Pilat axide hym, Art thou kynge of Jewis? And Jhesus answeride, and seide to hym, Thou seist."]},{"type":"verse","number":3,"content":["And the hieste prestis accusiden hym in many thingis."]},{"type":"verse","number":4,"content":["But Pilat eftsoone axide hym, and seide, Answerist thou no thing? Seest thou in hou many thingis thei accusen thee?"]},{"type":"verse","number":5,"content":["But Jhesus answeride no more, so that Pilat wondride."]},{"type":"verse","number":6,"content":["But bi the feeste dai he was wont to leeue to hem oon of men boundun, whom euer thei axiden."]},{"type":"verse","number":7,"content":["And `oon ther was that was seid Barabas, that was boundun with men of dissencioun, that hadden don manslauytir in seducioun."]},{"type":"verse","number":8,"content":["And whanne the puple was gon vp, he bigan to preie, as he euer more dide to hem."]},{"type":"verse","number":9,"content":["And Pilat answeride `to hem, and seide, Wolen ye Y leeue to you the kyng of Jewis?"]},{"type":"verse","number":10,"content":["For he wiste, that the hiyeste prestis hadden takun hym bi enuye."]},{"type":"verse","number":11,"content":["But the bischopis stireden the puple, that he schulde rather leeue to hem Barabas."]},{"type":"verse","number":12,"content":["And eftsoone Pilat answerde, and seide to hem, What thanne wolen ye that Y schal do to the kyng of Jewis?"]},{"type":"verse","number":13,"content":["And thei eftsoone crieden, Crucifie hym."]},{"type":"verse","number":14,"content":["But Pilat seide to hem, What yuel hath he don? And thei crieden the more, Crucifie hym."]},{"type":"verse","number":15,"content":["And Pilat, willynge to make aseeth to the puple, lefte to hem Barabas, and bitok to hem Jhesu, betun with scourgis, to be crucified."]},{"type":"verse","number":16,"content":["And knyytis ledden hym with ynneforth, in to the porche of the mote halle. And thei clepiden togidir al the cumpany of knyytis,"]},{"type":"verse","number":17,"content":["and clothiden hym with purpur. And thei writhen a coroun of thornes, and puttiden on hym."]},{"type":"verse","number":18,"content":["And thei bigunnen to grete hym, and seiden, Heile, thou kyng of Jewis."]},{"type":"verse","number":19,"content":["And thei smyten his heed with a reed, and bispatten hym; and thei kneliden, and worschipiden hym."]},{"type":"verse","number":20,"content":["And aftir that thei hadden scorned him, thei vnclothiden hym of purpur, and clothiden hym with hise clothis, and ledden out hym, to crucifie hym."]},{"type":"verse","number":21,"content":["And thei compelliden a man that passide the weie, that cam fro the toun, Symount of Syrenen, the fader of Alisaundir and of Rufe, to bere his cross."]},{"type":"verse","number":22,"content":["And thei ledden hym in to a place Golgatha, that is to seie, the place of Caluari."]},{"type":"verse","number":23,"content":["And thei yauen to hym to drynke wyn meddlid with mirre, and he took not."]},{"type":"verse","number":24,"content":["And thei crucifieden him, and departiden hise clothis, and kesten lot on tho, who schulde take what."]},{"type":"verse","number":25,"content":["And it was the thridde our, and thei crucifieden hym."]},{"type":"verse","number":26,"content":["And the titil of his cause was writun, Kyng of Jewis."]},{"type":"verse","number":27,"content":["And thei crucifien with hym twei theues, oon `at the riythalf and oon at his lefthalf."]},{"type":"verse","number":28,"content":["And the scripture was fulfillid that seith, And he is ordeyned with wickid men."]},{"type":"verse","number":29,"content":["And as thei passiden forth, thei blasfemyden hym, mouynge her heedis, and seiynge, Vath! thou that distriest the temple of God, and in `thre daies bildist it ayen;"]},{"type":"verse","number":30,"content":["come adoun fro the crosse, and make thi silf saaf."]},{"type":"verse","number":31,"content":["Also the hiyeste prestis scorneden hym ech to othir with the scribis, and seiden, He made othir men saaf, he may not saue hym silf."]},{"type":"verse","number":32,"content":["Crist, kyng of Israel, come doun now fro the cross, that we seen, and bileuen. And thei that weren crucified with hym, dispiseden hym."]},{"type":"verse","number":33,"content":["And whanne the sixte hour was come, derknessis weren made on al the erthe til in to the nynthe our."]},{"type":"verse","number":34,"content":["And in the nynthe our Jhesus criede with a greet vois, and seide, Heloy, Heloy, lamasabatany, that is to seie, My God, my God, whi hast thou forsakun me?"]},{"type":"verse","number":35,"content":["And summe of men that stoden aboute herden, and seiden, Lo! he clepith Helye."]},{"type":"verse","number":36,"content":["And oon ranne, and fillide a spounge with vynegre, and puttide aboute to a reede, and yaf to hym drynke, and seide, Suffre ye, se we, if Helie come to do hym doun."]},{"type":"verse","number":37,"content":["And Jhesus yaf out a greet cry, and diede."]},{"type":"verse","number":38,"content":["And the veil of the temple was rent atwo fro the hiyeste to bynethe."]},{"type":"verse","number":39,"content":["But the centurien that stood forn ayens siy, that he so criynge hadde diede, and seide, Verili, this man was Goddis sone."]},{"type":"verse","number":40,"content":["And ther weren also wymmen biholdynge fro afer, among whiche was Marie Maudeleyn, and Marie, the modir of James the lesse, and of Joseph, and of Salome."]},{"type":"verse","number":41,"content":["And whanne Jhesus was in Galilee, thei folewiden hym, and mynystriden to hym, and many othere wymmen, that camen vp togidir with him to Jerusalem."]},{"type":"verse","number":42,"content":["And whanne euentid was come, for it was the euentid which is bifor the sabat,"]},{"type":"verse","number":43,"content":["Joseph of Armathie, the noble decurioun, cam, and he abood the rewme of God; and booldli he entride to Pilat, and axide the bodi of Jhesu."]},{"type":"verse","number":44,"content":["But Pilat wondride, if he were now deed."]},{"type":"verse","number":45,"content":["And whanne the centurion was clepid, he axide hym, if he were deed; and whanne he knewe of the centurion, he grauntide the bodi of Jhesu to Joseph."]},{"type":"verse","number":46,"content":["And Joseph bouyte lynnen cloth, and took hym doun, and wlappide in the lynnen cloth, and leide hym in a sepulcre that was hewun of a stoon, and walewide a stoon to the dore of the sepulcre."]},{"type":"verse","number":47,"content":["And Marie Maudeleyne and Marie of Joseph bihelden, where he was leid."]}],"footnotes":[]},"thisChapterLink":"/api/eng_w88/MRK/15.json","thisChapterAudioLinks":{},"nextChapterApiLink":"/api/eng_w88/MRK/16.json","nextChapterAudioLinks":{},"previousChapterApiLink":"/api/eng_w88/MRK/14.json","previousChapterAudioLinks":{},"numberOfVerses":47}