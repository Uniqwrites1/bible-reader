{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"MRK","translationId":"eng_w88","name":"Mark","commonName":"Mark","title":"The Gospel According to Mark","order":41,"numberOfChapters":16,"sha256":"f33fd4f538f8d9efec823c111ee77cd23dd54c112404439fa88861ba8da089bc","firstChapterApiLink":"/api/eng_w88/MRK/1.json","lastChapterApiLink":"/api/eng_w88/MRK/16.json","totalNumberOfVerses":678},"chapter":{"number":7,"content":[{"type":"verse","number":1,"content":["And the Farisees and summe of the scribis camen fro Jerusalem togidir to hym."]},{"type":"verse","number":2,"content":["And whanne thei hadden seen summe of hise disciplis ete breed with vnwaisschen hoondis, thei blameden."]},{"type":"verse","number":3,"content":["The Farisees and alle the Jewis eten not, but thei waisschen ofte her hoondis, holdynge the tradiciouns of eldere men."]},{"type":"verse","number":4,"content":["And whanne thei turnen ayen fro chepyng, thei eten not, but thei ben waisschen; and many other thingis ben, `that ben taken `to hem to kepe, wasschyngis of cuppis, and of watir vessels, and of vessels of bras, and of beddis."]},{"type":"verse","number":5,"content":["And Farisees and scribis axiden hym, and seiden, Whi gon not thi disciplis aftir the tradicioun of eldere men, but with vnwasschen hondis thei eten breed?"]},{"type":"verse","number":6,"content":["And he answeride, and seide to hem, Ysaie prophesiede wel of you, ypocritis, as it is writun, This puple worschipith me with lippis, but her herte is fer fro me;"]},{"type":"verse","number":7,"content":["and in veyn thei worschipen me, techinge the doctrines and the heestis of men."]},{"type":"verse","number":8,"content":["For ye leeuen the maundement of God, and holden the tradiciouns of men, wasschyngis of watir vessels, and of cuppis; and many othir thingis lijk to these ye doon."]},{"type":"verse","number":9,"content":["And he seide to hem, Wel ye han maad the maundement of God voide, `to kepe youre tradicioun."]},{"type":"verse","number":10,"content":["For Moyses seide, Worschipe thi fadir and thi modir; and he that cursith fadir or modir, die he by deeth."]},{"type":"verse","number":11,"content":["But ye seien, If a man seie to fadir or modir, Corban, that is, What euer yifte is of me, it schal profite to thee;"]},{"type":"verse","number":12,"content":["and ouer ye suffren not hym do ony thing to fadir or modir,"]},{"type":"verse","number":13,"content":["and ye breken the word of God bi youre tradicioun, that ye han youun; and ye don many suche thingis."]},{"type":"verse","number":14,"content":["And he eftsoone clepide the puple, and seide to hem, Ye alle here me, and vndurstonde."]},{"type":"verse","number":15,"content":["No thing that is withouten a man, that entrith in to hym, may defoule him; but tho thingis that comen forth of a man, tho it ben that defoulen a man."]},{"type":"verse","number":16,"content":["If ony man haue eeris of hering, here he."]},{"type":"verse","number":17,"content":["And whanne he was entrid in to an hous, fro the puple, hise disciplis axiden hym the parable."]},{"type":"verse","number":18,"content":["And he seide to hem, Ye ben vnwise also. Vndurstonde ye not, that al thing without forth that entreth in to a man, may not defoule hym?"]},{"type":"verse","number":19,"content":["for it hath not entrid in to his herte, but in to the wombe, and bynethe it goith out, purgynge alle metis."]},{"type":"verse","number":20,"content":["But he seide, The thingis that gon out of a man, tho defoulen a man."]},{"type":"verse","number":21,"content":["For fro with ynne, of the herte of men comen forth yuel thouytis, auowtries,"]},{"type":"verse","number":22,"content":["fornycaciouns, mansleyingis, theftis, auaricis, wickidnessis, gile, vnchastite, yuel iye, blasfemyes, pride, foli."]},{"type":"verse","number":23,"content":["Alle these yuels comen forth fro with ynne, and defoulen a man."]},{"type":"verse","number":24,"content":["And Jhesus roos vp fro thennus, and wente in to the coostis of Tyre and of Sidon. And he yede in to an hous, and wolde that no man wiste; and he myyte not be hid."]},{"type":"verse","number":25,"content":["For a womman, anoon as sche herd of hym, whos douytir hadde an vnclene spirit, entride, and fel doun at hise feet."]},{"type":"verse","number":26,"content":["And the womman was hethen, of the generacioun of Sirofenyce. And sche preiede hym, that he wolde caste out a deuel fro hir douyter."]},{"type":"verse","number":27,"content":["And he seide to hir, Suffre thou, that the children be fulfillid first; for it is not good to take the breed of children, and yyue to houndis."]},{"type":"verse","number":28,"content":["And sche answeride, and seide to him, Yis, Lord; for litil whelpis eten vndur the bord, of the crummes of children."]},{"type":"verse","number":29,"content":["And Jhesus seide to hir, Go thou, for this word the feend wente out of thi douytir."]},{"type":"verse","number":30,"content":["And whanne sche was gon in to hir hous home, sche foonde the damysel ligynge on the bed, and the deuel gon out fro hir."]},{"type":"verse","number":31,"content":["And eftsoones Jhesus yede out fro the coostis of Tire, and cam thorou Sidon to the see of Galilee, bitwixe the myddil of the coostis of Decapoleos."]},{"type":"verse","number":32,"content":["And thei bryngen to hym a man deef and doumbe, and preieden hym to leye his hoond on hym."]},{"type":"verse","number":33,"content":["And he took hym asidis fro the puple, and puttide hise fyngris in to hise eris; and he spetide, and touchide his tonge."]},{"type":"verse","number":34,"content":["And he bihelde in to heuene, and sorewide with ynne, and seide, Effeta, that is, Be thou openyd."]},{"type":"verse","number":35,"content":["And anoon hise eris weren openyd, and the boond of his tunge was vnboundun, and he spak riytli."]},{"type":"verse","number":36,"content":["And he comaundide to hem, that thei schulden seie to no man; but hou myche he comaundide to hem, so myche more thei prechiden,"]},{"type":"verse","number":37,"content":["and bi so myche more thei wondriden, and seiden, He dide wel alle thingis, and he made deef men to here, and doumbe men to speke."]}],"footnotes":[]},"thisChapterLink":"/api/eng_w88/MRK/7.json","thisChapterAudioLinks":{},"nextChapterApiLink":"/api/eng_w88/MRK/8.json","nextChapterAudioLinks":{},"previousChapterApiLink":"/api/eng_w88/MRK/6.json","previousChapterAudioLinks":{},"numberOfVerses":37}