{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"MRK","translationId":"eng_w88","name":"Mark","commonName":"Mark","title":"The Gospel According to Mark","order":41,"numberOfChapters":16,"sha256":"f33fd4f538f8d9efec823c111ee77cd23dd54c112404439fa88861ba8da089bc","firstChapterApiLink":"/api/eng_w88/MRK/1.json","lastChapterApiLink":"/api/eng_w88/MRK/16.json","totalNumberOfVerses":678},"chapter":{"number":11,"content":[{"type":"verse","number":1,"content":["And whanne Jhesus cam nyy to Jerusalem and to Betanye, to the mount of Olyues, he sendith tweyne of hise disciplis, and seith to hem,"]},{"type":"verse","number":2,"content":["Go ye in to the castel that is ayens you; and anoon as ye entren there ye schulen fynde a colt tied, on which no man hath sete yit; vntie ye, and brynge hym."]},{"type":"verse","number":3,"content":["And if ony man seye ony thing to you, What doen ye? seie ye, that he is nedeful to the Lord, and anoon he schal leeue hym hidir."]},{"type":"verse","number":4,"content":["And thei yeden forth, and founden a colt tied bifor the yate with out forth, in the metyng of twei weies; and thei vntieden hym."]},{"type":"verse","number":5,"content":["And summe of hem that stoden there seiden to hem, What doen ye, vntiynge the colt?"]},{"type":"verse","number":6,"content":["And thei seiden to hem, as Jhesus comaundide hem; and thei leften it to hem."]},{"type":"verse","number":7,"content":["And thei brouyten the colt to Jhesu, and thei leiden on hym her clothis, and Jhesus sat on hym."]},{"type":"verse","number":8,"content":["And many strewiden her clothis in the weie, othere men kittiden braunchis fro trees, and strewiden in the weie."]},{"type":"verse","number":9,"content":["And thei that wenten bifor, and that sueden, crieden, and seiden, Osanna,"]},{"type":"verse","number":10,"content":["blissid is he that cometh in the name of the Lord; blessid be the kyngdom of oure fadir Dauid that is come; Osanna in hiyest thingis."]},{"type":"verse","number":11,"content":["And he entride in to Jerusalem, in to the temple; and whanne he `hadde seyn al thing aboute, whanne it was eue, he wente out in to Betanye, with the twelue."]},{"type":"verse","number":12,"content":["And anothir daye, whanne he wente out of Betanye, he hungride."]},{"type":"verse","number":13,"content":["And whanne he hadde seyn a fige tree afer hauynge leeues, he cam, if happili he schulde fynde ony thing theron; and whanne he cam to it, he foonde no thing, out takun leeues; for it was not tyme of figis."]},{"type":"verse","number":14,"content":["And Jhesus answeride and seide to it, Now neuer ete ony man fruyt of thee more. And hise disciplis herden;"]},{"type":"verse","number":15,"content":["and thei camen to Jerusalem. And whanne he was entrid in to the temple, he bigan to caste out silleris and biggeris in the temple; and he turnede vpsodoun the bordis of chaungeris, and the chayeris of men that selden culueris;"]},{"type":"verse","number":16,"content":["and he suffride not, that ony man schulde bere a vessel thorou the temple."]},{"type":"verse","number":17,"content":["And he tauyte hem, and seide, Whether it is not writun, That myn hous schal be clepid the hous of preyng to alle folkis? but ye han maad it a denne of theues."]},{"type":"verse","number":18,"content":["And whanne this thing was herd, the princis of prestis and scribis souyten hou thei schulden leese hym; for thei dredden hym, for al the puple wondride on his techyng."]},{"type":"verse","number":19,"content":["And whanne euenyng was come, he wente out of the citee."]},{"type":"verse","number":20,"content":["And as thei passiden forth eerli, thei sayn the fige tree maad drye fro the rootis."]},{"type":"verse","number":21,"content":["And Petir bithouyte hym, and seide to hym, Maister, lo! the fige tree, whom thou cursidist, is dried vp."]},{"type":"verse","number":22,"content":["And Jhesus answeride and seide to hem, Haue ye the feith of God;"]},{"type":"verse","number":23,"content":["treuli Y seie to you, that who euer seith to this hil, Be thou takun, and cast in to the see; and doute not in his herte, but bileueth, that what euer he seie, schal be don, it schal be don to hym."]},{"type":"verse","number":24,"content":["Therfor Y seie to you, alle thingis what euer thingis ye preynge schulen axe, bileue ye that ye schulen take, and thei schulen come to you."]},{"type":"verse","number":25,"content":["And whanne ye schulen stonde to preye, foryyue ye, if ye han ony thing ayens ony man, that youre fadir that is in heuenes, foryyue to you youre synnes."]},{"type":"verse","number":26,"content":["And if ye foryyuen not, nether youre fadir that is in heuenes, schal foryyue to you youre synnes."]},{"type":"verse","number":27,"content":["And eftsoone thei camen to Jerusalem. And whanne he walkide in the temple, the hiyeste prestis, and scribis, and the elder men camen to hym,"]},{"type":"verse","number":28,"content":["and seyn to hym, In what power doist thou these thingis? or who yaf to thee this power, that thou do these thingis?"]},{"type":"verse","number":29,"content":["Jhesus answeride and seide to hem, And Y schal axe you o word, and answere ye to me, and Y schal seie to you in what power Y do these thingis."]},{"type":"verse","number":30,"content":["Whether was the baptym of Joon of heuene, or of men? answere ye to me."]},{"type":"verse","number":31,"content":["And thei thouyten with ynne hem silf, seiynge, If we seien of heuene, he schal seie to vs, Whi thanne bileuen ye not to him;"]},{"type":"verse","number":32,"content":["if we seien of men, we dreden the puple; for alle men hadden Joon, that he was verili a prophete."]},{"type":"verse","number":33,"content":["And thei answeryden, and seien to Jhesu, We witen neuer. And Jhesu answerde, and seide to hem, Nether Y seie to you, in what power Y do these thingis."]}],"footnotes":[]},"thisChapterLink":"/api/eng_w88/MRK/11.json","thisChapterAudioLinks":{},"nextChapterApiLink":"/api/eng_w88/MRK/12.json","nextChapterAudioLinks":{},"previousChapterApiLink":"/api/eng_w88/MRK/10.json","previousChapterAudioLinks":{},"numberOfVerses":33}