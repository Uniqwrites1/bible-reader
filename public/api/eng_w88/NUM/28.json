{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"NUM","translationId":"eng_w88","name":"Numbers","commonName":"Numbers","title":"Numbers","order":4,"numberOfChapters":36,"sha256":"390f5511a5a63624205a6a864d1c8b351b6d1b5d172884319051d2471401e5c2","firstChapterApiLink":"/api/eng_w88/NUM/1.json","lastChapterApiLink":"/api/eng_w88/NUM/36.json","totalNumberOfVerses":1286},"chapter":{"number":28,"content":[{"type":"verse","number":1,"content":["Also the Lord seide to Moises, Comaunde thou to the sones of Israel, and thou schalt seie to hem,"]},{"type":"verse","number":2,"content":["Offre ye bi her tymes myn offryng, and looues, and encense of swettist odour."]},{"type":"verse","number":3,"content":["These ben the sacrificis whiche ye owen to offre; twey lambren of o yeer, with out wem, ech dai in to euerlastynge brent sacrifice."]},{"type":"verse","number":4,"content":["Ye schulen offre oon eerli, and the tother at euentid."]},{"type":"verse","number":5,"content":["`Ye schulen offre the tenthe part of ephi `of floure, `which be spreynt with pureste oile, and haue the fourthe part of hyn."]},{"type":"verse","number":6,"content":["It is continuel brent sacrifice, which ye offriden in the hil of Synai, in to `odour of swettiste encense to the Lord."]},{"type":"verse","number":7,"content":["And ye schulen offre the fourthe part of hyn of wyn, bi ech lomb, in the seyntuarie of the Lord."]},{"type":"verse","number":8,"content":["And ye schulen offre in lijk maner the tother lomb at euentid, bi al the custom of the morewe sacrifice, and of moist sacrifices therof, an offryng of swettist odour to the Lord."]},{"type":"verse","number":9,"content":["Forsothe in the `dai of sabat ye schulen offre twey lambren of o yeer, without wem, and twei tenthe partis of flour spreynt togidere with oile, in sacrifice, `and ye schulen offre moiste sacrificis that ben sched bi custom,"]},{"type":"verse","number":10,"content":["bi alle sabatis, in to euerlastynge",{"noteId":290},"brent sacrifice."]},{"type":"verse","number":11,"content":["Forsothe in calendis, that is, in the bigynnyngis of monethis, ye schulen offre brent sacrifice to the Lord, tweyne calues of the droue, o ram, seuene lambren of o yeer, without wem,"]},{"type":"verse","number":12,"content":["and thre tenthe partis of flour spreynt to gidere with oile, in sacrifice, bi ech calf, and twey tenthe partis of flour spreynt to gidere with oile, bi ech ram;"]},{"type":"verse","number":13,"content":["and the tenthe part of `a dyme of flour of oile in sacrifice, bi ech lomb; it is brent sacrifice of `swetist odour, and of encense to the Lord."]},{"type":"verse","number":14,"content":["Forsothe the moiste sacrifices of wyn, that schulen be sched bi alle slayn sacrificis, schulen be these; the half part of hyn bi ech calf, the thridde part bi a ram, the fourthe part bi a lomb; this schal be brent sacrifices bi ech monethe, that comen oon aftir anothir while the yeer turneth."]},{"type":"verse","number":15,"content":["Also a `buc of geet schal be offrid to the Lord for synnes,",{"noteId":291},"in to euerlastynge brent sacrifice,",{"noteId":292},"with his moiste offryngis."]},{"type":"verse","number":16,"content":["Forsothe in the firste monethe, in the fouretenthe dai of the monethe, schal be phase, `that is, pask `ethir passyng, of the Lord;"]},{"type":"verse","number":17,"content":["and in the fiftenthe day schal be the solempnyte of the therf looues. Bi seuene daies ye schulen ete therf looues;"]},{"type":"verse","number":18,"content":["of whiche the firste dai schal be worschipful and hooli; ye schulen not do ony seruyle werk therynne."]},{"type":"verse","number":19,"content":["And ye schulen offre brent sacrifice to the Lord, twey calues, o ram, seuene lambren of o yeer, without wem;"]},{"type":"verse","number":20,"content":["and the sacrifices of ech bi itsilf of flour, which be spreynt to gidere with oile, thre tenthe partis bi ech calf,"]},{"type":"verse","number":21,"content":["and twey tenthe partis bi a ram, and the tenthe part of `a dyme bi ech lomb, that is, bi seuene lambren."]},{"type":"verse","number":22,"content":["`And ye schulen offre o `buc of geet for synne, that clensyng be maad for you,"]},{"type":"verse","number":23,"content":["outakun the brent sacrifice of the morewtid, which ye schulen offre euere."]},{"type":"verse","number":24,"content":["So ye schulen do bi ech dai of seuene daies, into the nurschyng of fier, and in to swettist odour to the Lord, that schal rise of the brent sacrifice, and of moiste sacrifices of ech."]},{"type":"verse","number":25,"content":["Also the seuenthe day schal be moost solempne and hooli to you; ye schulen not do ony seruyle werk ther ynne."]},{"type":"verse","number":26,"content":["Also the dai of the firste fruytis, whanne ye schulen offre newe fruitis to the Lord, whanne the wokis schulen be fillyd, schal be worschipful and hooli; ye schulen not do ony seruyle werk ther ynne."]},{"type":"verse","number":27,"content":["And ye schulen offre brent sacrifice to the Lord, in to `swettiste odour; twey calues of the droue, o ram, and seuene lambren of o yeer, with out wem;"]},{"type":"verse","number":28,"content":["and in the sacrifices of tho ye schulen offre thre tenthe partis of flour spreynt togidere with oile, bi ech calf, twei tenthe partis bi rammes,"]},{"type":"verse","number":29,"content":["the tenthe parte of `a dyme bi the lambren, whiche ben to gidere, seuene lambren."]},{"type":"verse","number":30,"content":["`And ye schulen offre a `buc of geet, which is offrid for clensyng, outakun brent sacrifice euerlastynge, and the moiste sacrifices therof;"]},{"type":"verse","number":31,"content":["ye schulen offre alle thingis with out wem, with her moyste sacrifices."]}],"footnotes":[{"noteId":290,"caller":"+","text":"into euerlastynge etc. In Ebreu it is, ouer the contynuel brent sacrifice.","reference":{"chapter":28,"verse":10}},{"noteId":291,"caller":"+","text":"for synnes. Ebreus seyen, for clensing.","reference":{"chapter":28,"verse":15}},{"noteId":292,"caller":"+","text":"into euerlasting etc. In Ebreu it is, ouer continuel brent sacrifice.","reference":{"chapter":28,"verse":15}}]},"thisChapterLink":"/api/eng_w88/NUM/28.json","thisChapterAudioLinks":{},"nextChapterApiLink":"/api/eng_w88/NUM/29.json","nextChapterAudioLinks":{},"previousChapterApiLink":"/api/eng_w88/NUM/27.json","previousChapterAudioLinks":{},"numberOfVerses":31}