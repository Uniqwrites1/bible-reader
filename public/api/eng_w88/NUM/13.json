{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"NUM","translationId":"eng_w88","name":"Numbers","commonName":"Numbers","title":"Numbers","order":4,"numberOfChapters":36,"sha256":"390f5511a5a63624205a6a864d1c8b351b6d1b5d172884319051d2471401e5c2","firstChapterApiLink":"/api/eng_w88/NUM/1.json","lastChapterApiLink":"/api/eng_w88/NUM/36.json","totalNumberOfVerses":1286},"chapter":{"number":13,"content":[{"type":"verse","number":1,"content":["And the puple yede forth fro Asseroth, whanne the tentis weren set in the deseert of Pharan."]},{"type":"verse","number":2,"content":["And there the Lord spak to Moises,"]},{"type":"verse","number":3,"content":["and seide, Sende thou men that schulen biholde the lond of Canaan, which Y schal yyue to the sones of Israel, of ech lynage o man of the princes."]},{"type":"verse","number":4,"content":["Moises dide that that the Lord comaundide,",{"noteId":252},"and sente fro the deseert of Pharan princes, men of whiche these ben the names."]},{"type":"verse","number":5,"content":["Of the lynage of Ruben, Semmya, the sone of Zectur."]},{"type":"verse","number":6,"content":["Of the lynage of Symeon, Saphat, the sone of Hury."]},{"type":"verse","number":7,"content":["Of the lynage of Juda, Caleph, the sone of Jephone."]},{"type":"verse","number":8,"content":["Of the lynage of Isachar, Igal, the sone of Joseph."]},{"type":"verse","number":9,"content":["Of the lynage of Effraym, Osee, the sone of Nun."]},{"type":"verse","number":10,"content":["Of the lynage of Beniamyn, Phalti, the sone of Raphu."]},{"type":"verse","number":11,"content":["Of the lynage of Zabulon, Gediel, the sone of Sodi."]},{"type":"verse","number":12,"content":["Of the lynage of Joseph, of the gouernaunce of Manasses, Gaddi, the sone of Susy."]},{"type":"verse","number":13,"content":["Of the lynage of Dan, Amyel, the sone of Gemalli."]},{"type":"verse","number":14,"content":["Of the lynage of Aser, Sur, the sone of Mychael."]},{"type":"verse","number":15,"content":["Of the lynage of Neptalym, Nabdi, the sone of Napsi."]},{"type":"verse","number":16,"content":["Of the lynage of Gad, Guel, the sone of Machi."]},{"type":"verse","number":17,"content":["These ben the names of men, which Moises sente to biholde the lond of Canaan; and he clepide Osee, the sone of Nun, Josue."]},{"type":"verse","number":18,"content":["Therfor Moises sente hem to biholde the lond of Canaan, and seide to hem, `Stie ye bi the south coost; and whanne ye comen to the hillis,"]},{"type":"verse","number":19,"content":["biholde ye the lond, what maner lond it is; and biholde ye the puple which is the dwellere therof, whether it is strong, ethir feble, `whether thei ben fewe in noumbre, ether manye;"]},{"type":"verse","number":20,"content":["whether that lond is good, ethir yuel; what maner citees ben, wallid, ether without wallis;"]},{"type":"verse","number":21,"content":["whether the lond is fat, ether bareyn, `whether it is ful of woodis, ethir without trees. Be ye coumfortid, and `brynge ye to vs of the fruytis of that lond. Sotheli the tyme was, whanne grapis first ripe myyten be etun thanne."]},{"type":"verse","number":22,"content":["And whanne thei hadden stied, thei aspieden the lond, fro the deseert of Syn `til to Rohob, as men entryth to Emath."]},{"type":"verse","number":23,"content":["And thei stieden to the south, and camen in to Ebron,",{"noteId":253},"where Achyman, and Sisai, and Tholmai, the sones of Enach, weren; for Hebron was maad bi seuen yeer bifor Thamnys, the citee of Egipt."]},{"type":"verse","number":24,"content":["And thei yeden til to the stronde of clustre, and kittiden doun a sioun with his grape, which twei men baren in a barre; also thei token of pumgarnadis, and of the figis of that place which is clepid Nehelescol,"]},{"type":"verse","number":25,"content":["that is, the stronde of grape, for the sones of Israel baren a clustre fro thennus."]},{"type":"verse","number":26,"content":["And the aspieris of the lond, whanne thei hadden cumpassid al the cuntrey, after fourti daies camen to Moises and Aaron,"]},{"type":"verse","number":27,"content":["and to al the cumpany of the sones of Israel, in to the deseert of Pharan which is in Cades. And `the aspieris spaken to hem, and schewiden the fruytis of the lond to al the multitude, and telden,"]},{"type":"verse","number":28,"content":["and seiden, We camen to the lond, to which thou sentest vs, which lond treuli flowith with mylk and hony, as it may be knowun bi these fruytis;"]},{"type":"verse","number":29,"content":["but it hath strongeste inhabiteris, and grete cytees, and wallid; we sien there the kynrede of Anachym; Amalech dwellith in the south;"]},{"type":"verse","number":30,"content":["Ethei, and Jebusei, and Amorey dwellen in the hilli placis; forsothe Cananey dwellith bisidis the see, and bisidis the floodis of Jordan."]},{"type":"verse","number":31,"content":["Among thes thingis Caleph peeside the grutchyng of the puple, that was maad ayens Moises, and seide, `Stie we, and welde we the lond, for we moun gete it."]},{"type":"verse","number":32,"content":["Forsothe other aspieris, that weren with hym, seiden, We moun not stie to this puple, for it is strongere than we."]},{"type":"verse","number":33,"content":["And thei deprauyden the lond which thei hadden biholde, anentis the sones of Israel, and seiden, The lond which we cumpassiden deuourith hise dwelleris; the puple which we bihelden is of large stature; there we syen summe wondris ayens kynde, of the sones of Enach, of the kynde of geauntis, to whiche we weren comparisound, and weren seien as locustis."]}],"footnotes":[{"noteId":252,"caller":"+","text":"In Ebru it is, seid, for it was not propirly a comaundement but a suffraunce.","reference":{"chapter":13,"verse":4}},{"noteId":253,"caller":"+","text":"In Ebru it is, and he cam in to Ebron, for Caleph aloone yede thidir, as Rabi Salomon seith.","reference":{"chapter":13,"verse":23}}]},"thisChapterLink":"/api/eng_w88/NUM/13.json","thisChapterAudioLinks":{},"nextChapterApiLink":"/api/eng_w88/NUM/14.json","nextChapterAudioLinks":{},"previousChapterApiLink":"/api/eng_w88/NUM/12.json","previousChapterAudioLinks":{},"numberOfVerses":33}