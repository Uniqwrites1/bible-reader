{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"NUM","translationId":"eng_w88","name":"Numbers","commonName":"Numbers","title":"Numbers","order":4,"numberOfChapters":36,"sha256":"390f5511a5a63624205a6a864d1c8b351b6d1b5d172884319051d2471401e5c2","firstChapterApiLink":"/api/eng_w88/NUM/1.json","lastChapterApiLink":"/api/eng_w88/NUM/36.json","totalNumberOfVerses":1286},"chapter":{"number":19,"content":[{"type":"verse","number":1,"content":["And the Lord spak to Moises and to Aaron,"]},{"type":"verse","number":2,"content":["and seide, This is the religioun of sacrifice, which the Lord ordeynede. Comaunde thou to the sones of Israel, that thei brynge to thee a reed cow of hool age,",{"noteId":271},"in which is no wem, nether sche hath bore yok."]},{"type":"verse","number":3,"content":["And ye schulen bitake hir to Eleazar, preest, which schal offre `the cow, led out of the tentis, in the siyt of alle men."]},{"type":"verse","number":4,"content":["And he schal dippe his fyngur in the blood therof, and schal sprynge seuene sithis ayens the yatis of the tabernacle."]},{"type":"verse","number":5,"content":["And he schal brenne that cow, while alle men sien; and he schal yyue as wel the skyn and fleischis therof as the blood and dung to flawme."]},{"type":"verse","number":6,"content":["Also the preest schal `sende a tre of cedre, and ysope, and reed threed died twies, into the flawme that deuourith the cow."]},{"type":"verse","number":7,"content":["And thanne at the laste, whanne hise clothis `and bodi ben waischun, he schal entre in to the tentis, and he schal be defoulid `til to euentid."]},{"type":"verse","number":8,"content":["But also he that brente the cow, schal waische hise clothis, and bodi, and he schal be vncleene `til to euentid."]},{"type":"verse","number":9,"content":["Forsothe a cleene man schal gadere the aischis of the cow, and schal schede out tho with out the tentis, in a place moost cleene, that tho be to the multitude of the sones of Israel in to keping, and in to watir of spryngyng; for the cow is brent for synne."]},{"type":"verse","number":10,"content":["And whanne he that bar the aischis of the cow, hath waische hise clothis, he schal be vncleene `til to euentid. And the sones of Israel, and comelyngis that dwellen among hem, schulen haue this hooli bi euerlastynge lawe."]},{"type":"verse","number":11,"content":["He that touchith a deed bodi of man, and is vncleene for this bi seuene daies,"]},{"type":"verse","number":12,"content":["schal be spreynt of this watir in the thridde, and in the seuenthe dai; and so he schal be clensid. If he is not spreynt in the thridde dai, he schal not mow be clensid in the seuenthe dai."]},{"type":"verse","number":13,"content":["Ech that touchith the deed bodi bi it silf of mannus soule, and is not spreynt with this medlyng, defoulith the `tabernacle of the Lord, and he schal perische fro Israel; for he is not spreynt with the wateris of clensyng, he schal be vncleene, and his filthe schal dwelle on hym."]},{"type":"verse","number":14,"content":["This is the lawe of a man that dieth in the tabernacle; alle that entren in to his tente, and alle vessels that ben there, schulen be defoulid bi seuene daies."]},{"type":"verse","number":15,"content":["A vessel that hath not an hilyng, nethir a byndyng aboue, schal be vncleene."]},{"type":"verse","number":16,"content":["If ony man touchith the deed bodi of man slayn in the feeld, ether deed bi hym silf, ether a boon, ether the sepulcre `of hym, he schal be vncleene bi seuene daies."]},{"type":"verse","number":17,"content":["And thei schulen take `of the aischis of the brennyng, and of the synne, and thei schulen sende quyk watris in to a vessel on tho aischis;"]},{"type":"verse","number":18,"content":["in whiche whanne `a cleene man hath dippid ysope, he schal spreynge therof the tente, and al the purtenaunce of howshold, and men defoulid bi sich defoulyng."]},{"type":"verse","number":19,"content":["And in this maner a cleene man schal clense an vncleene, in the thridde and in the seuenthe dai; and he schal be clensid in the seuenthe dai. And he schal waische hym silf, and hise clothis, and he schal be vncleene `til to euentid."]},{"type":"verse","number":20,"content":["If ony man is not clensid bi this custom, the soule of hym schal perische fro the myddis of the chirche; for he defoulith the `seyntuarie of the Lord, and is not spreynt with the watir of clensyng."]},{"type":"verse","number":21,"content":["This comaundement schal be a lawful thing euerlastynge. Also he that schal sprenge the watris schal waische his clothis; ech man that touchith the watris of clensyng, schal be vncleene `til to euentid."]},{"type":"verse","number":22,"content":["What euer thing an vncleene man touchith, he schal make it vncleene; and a soule that touchith ony of these thingis `defoulid so, schal be vncleene `til to euentid."]}],"footnotes":[{"noteId":271,"caller":"+","text":"In Ebru it is, not of age, but reed hoollich, that is, withoute diuersite of ony colour.","reference":{"chapter":19,"verse":2}}]},"thisChapterLink":"/api/eng_w88/NUM/19.json","thisChapterAudioLinks":{},"nextChapterApiLink":"/api/eng_w88/NUM/20.json","nextChapterAudioLinks":{},"previousChapterApiLink":"/api/eng_w88/NUM/18.json","previousChapterAudioLinks":{},"numberOfVerses":22}