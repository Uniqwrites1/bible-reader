{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"GEN","translationId":"eng_w88","name":"Genesis","commonName":"Genesis","title":"Genesis","order":1,"numberOfChapters":50,"sha256":"5ea4da3c33ade42efffbfc7890328100f6d596baa5106e54674ff14fb8be3783","firstChapterApiLink":"/api/eng_w88/GEN/1.json","lastChapterApiLink":"/api/eng_w88/GEN/50.json","totalNumberOfVerses":1530},"chapter":{"number":41,"content":[{"type":"verse","number":1,"content":["Aftir twei yeer Farao seiy a dreem; he gesside that he stood on a flood,"]},{"type":"verse","number":2,"content":["fro which seuene faire kiyn and ful fatte stieden, and weren fed in the places of mareis;"]},{"type":"verse","number":3,"content":["and othere seuene, foule and leene, camen out of the flood, and weren fed in thilk brenke of the watir, in grene places;"]},{"type":"verse","number":4,"content":["and tho deuoureden thilke kien of whiche the fairnesse and comelynesse of bodies was wondurful."]},{"type":"verse","number":5,"content":["Farao wakide, and slepte eft, and seiy another dreem; seuen eeris of corn ful and faire camen forth in o stalke,"]},{"type":"verse","number":6,"content":["and othere as many eeris of corn, thinne and smytun with corrupcioun of brennynge wynd,"]},{"type":"verse","number":7,"content":["camen forth, deuourynge al the fairenesse of the firste. Farao wakide aftir reste,"]},{"type":"verse","number":8,"content":["and whanne morewtid was maad, he was aferd bi inward drede, and he sente to alle the expowneris of Egipt, and to alle wise men; and whanne thei weren clepid, he telde the dreem, and noon was that expownede."]},{"type":"verse","number":9,"content":["Thanne at the laste the maistir `of boteleris bithouyte, and seide, Y knowleche my synne;"]},{"type":"verse","number":10,"content":["the kyng was wrooth to hise seruauntis, and comaundide me and the maister `of bakeris to be cast doun in to the prisoun of the prince of knyytis,"]},{"type":"verse","number":11,"content":["where we bothe saien a dreem in o nyyt, biforeschewynge of thingis to comynge."]},{"type":"verse","number":12,"content":["An Ebrew child, seruaunt of the same duk of knyytis was there, to whom we telden the dremes,"]},{"type":"verse","number":13,"content":["and herden what euer thing the bifallyng of thing preuede afterward; for Y am restorid to myn office, and he was hangid in a cros."]},{"type":"verse","number":14,"content":["Anoon at the comaundement of the kyng thei polliden Joseph led out of prisoun, and whanne `the clooth was chaungid, thei brouyten Joseph to the kyng."]},{"type":"verse","number":15,"content":["To whom the kyng seide, Y seiye dremes, and noon is that expowneth tho thingis that Y seiy, I haue herd that thou expownest moost prudentli."]},{"type":"verse","number":16,"content":["Joseph answerde, With out me, God schal answere prosperitees to Farao."]},{"type":"verse","number":17,"content":["Therfor Farao telde that that he seiy; Y gesside that Y stood on the brenke of the flood,"]},{"type":"verse","number":18,"content":["and seuene kiyn, ful faire and with fleischis able to etyng, stieden fro the watir, whiche kiyn gaderiden grene seggis in the pasture of the marreis;"]},{"type":"verse","number":19,"content":["and lo! seuene othere kiyn, so foule and leene, sueden these, that Y seiy neuere siche in the lond of Egipt;"]},{"type":"verse","number":20,"content":["and whanne the formere kien weren deuourid and wastid, tho secounde yauen no steppe of fulnesse,"]},{"type":"verse","number":21,"content":["but weren slowe bi lijk leenesse and palenesse. I wakide, and eft Y was oppressid bi sleep, and Y seiy a dreem;"]},{"type":"verse","number":22,"content":["seuene eeris of corn, ful and faireste, camen forth in o stalke,"]},{"type":"verse","number":23,"content":["and othere seuene, thinne and smytun with `corrupcioun of brennynge wynd, camen forth of the stobil,"]},{"type":"verse","number":24,"content":["whiche deuouriden the fairenesse of the formere;"]},{"type":"verse","number":25,"content":["Y telde the dreem to expowneris, and no man is that expowneth. Joseph answerde, The dreem of the king is oon; God schewide to Farao what thingis he schal do."]},{"type":"verse","number":26,"content":["Seuene faire kiyn, and seuene ful eeris of corn, ben seuene yeeris of plentee, and tho comprehenden the same strengthe of dreem;"]},{"type":"verse","number":27,"content":["and seuene kiyn thinne and leene, that stieden aftir tho, and seuene thinne eeris of corn and smytun with brennynge wynd, ben seuene yeer of hungur to comynge,"]},{"type":"verse","number":28,"content":["whiche schulen be fillid bi this ordre."]},{"type":"verse","number":29,"content":["Lo! seuene yeer of greet plentee in al the lond of Egipt schulen come,"]},{"type":"verse","number":30,"content":["and seuene othre yeer of so greet bareynesse schulen sue tho, that al the abundaunce bifore be youun to foryetyng; for the hungur schal waste al the lond,"]},{"type":"verse","number":31,"content":["and the greetnesse of pouert schal leese the greetnesse of plentee."]},{"type":"verse","number":32,"content":["Forsothe this that thou siyest the secunde tyme a dreem, perteynynge to the same thing, is a `schewyng of sadnesse, for the word of God schal be doon, and schal be fillid ful swiftli."]},{"type":"verse","number":33,"content":["Now therfor puruey the kyng a wijs man and a redi, and make the kyng hym souereyn to the lond of Egipt,"]},{"type":"verse","number":34,"content":["which man ordeyne gouernouris bi alle cuntreis, and gadere he in to bernys the fyuethe part of fruytis bi seuene yeer of plentee,"]},{"type":"verse","number":35,"content":["that schulen come now; and al the wheete be kept vndur the power of Farao,",{"noteId":155},"and be it kept in citees,"]},{"type":"verse","number":36,"content":["and be it maad redi to the hungur to comynge of seuene yeer that schal oppresse Egipt, and the lond be not wastid bi pouert."]},{"type":"verse","number":37,"content":["The counsel pleside Farao,"]},{"type":"verse","number":38,"content":["and alle his mynystris, and he spak to hem, Wher we moun fynde sich a man which is ful of Goddis spirit?"]},{"type":"verse","number":39,"content":["Therfor Farao seide to Joseph, For God hath schewid to thee alle thingis whiche thou hast spoke, wher Y mai fynde a wisere man and lijk thee?"]},{"type":"verse","number":40,"content":["Therfor thou schalt be ouer myn hous, and al the puple schal obeie to the comaundement of thi mouth; Y schal passe thee onely by o trone of the rewme."]},{"type":"verse","number":41,"content":["And eft Farao seide to Joseph, Lo! Y haue ordeyned thee on al the lond of Egipt."]},{"type":"verse","number":42,"content":["And Farao took the ryng fro his hond, and yaf it in the hond of Joseph, and he clothide Joseph with a stoole of bijs, and puttide a goldun wrethe aboute the necke;"]},{"type":"verse","number":43,"content":["and Farao made Joseph to `stie on his secounde chare, while a bidele criede, that alle men schulden knele bifore hym, and schulden knowe that he was souereyn of al the lond of Egipt."]},{"type":"verse","number":44,"content":["And the kyng seide to Joseph, Y am Farao, without thi comaundement no man shal stire hond ether foot in al the lond of Egipt."]},{"type":"verse","number":45,"content":["And he turnede the name of Joseph, and clepide him bi Egipcian langage, the sauyour",{"noteId":156},"of the world; and he yaf to Joseph a wijf, Asenech, the douyter of Potifar, preest of Heliopoleos. And so Joseph yede out to the lond of Egipt."]},{"type":"verse","number":46,"content":["Forsothe Joseph was of thretti yeer, whanne he stood in the siyt of kyng Farao, and cumpasside alle the cuntreis of Egipt."]},{"type":"verse","number":47,"content":["And the plente of seuene yeer cam, and ripe corn weren bounden into handfuls, and weren gaderid into the bernys of Egipt,"]},{"type":"verse","number":48,"content":["also al the aboundaunce of cornes weren kept in alle citeis,"]},{"type":"verse","number":49,"content":["and so greet aboundaunce was of wheete, that it was maad euene to the grauel of the see, and the plente passide mesure."]},{"type":"verse","number":50,"content":["Sotheli twei sones were born to Joseph bifor that the hungur came, whiche Asenech, douytir of Putifar, preest of Heliopoleos, childide to hym."]},{"type":"verse","number":51,"content":["And he clepide the name of the firste gendrid sone, Manasses, and seide, God hath maad me to foryete alle my traueilis, and the hous of my fadir;"]},{"type":"verse","number":52,"content":["and he clepide the name of the secunde sone Effraym, and seide, God hath maad me to encreesse in the lond of my pouert."]},{"type":"verse","number":53,"content":["Therfor whanne seuene yeer of plentee that weren in Egipt weren passid,"]},{"type":"verse","number":54,"content":["seuene yeer of pouert bigunnen to come, whiche Joseph bifore seide, and hungur hadde the maistri in al the world; also hungur was in al the lond of Egipt;"]},{"type":"verse","number":55,"content":["and whanne that lond hungride, the puple criede to Farao, and axide metis; to whiche he answeride, Go ye to Joseph, and do ye what euer thing he seith to you."]},{"type":"verse","number":56,"content":["Forsothe hungur encreesside ech dai in al the lond, and Joseph openyde alle the bernys, and seelde to Egipcians, for also hungur oppresside hem;"]},{"type":"verse","number":57,"content":["and alle prouynces camen in to Egipt to bie metis, and to abate the yuel of nedynesse."]}],"footnotes":[{"noteId":155,"caller":"+","text":"that is, not bi violence nether bi fre yifte, but bi biyng and paiyng of priys.","reference":{"chapter":41,"verse":35}},{"noteId":156,"caller":"+","text":"In Ebrew it is schewinge priuitees, as Jerom and Lire here seyen.","reference":{"chapter":41,"verse":45}}]},"thisChapterLink":"/api/eng_w88/GEN/41.json","thisChapterAudioLinks":{},"nextChapterApiLink":"/api/eng_w88/GEN/42.json","nextChapterAudioLinks":{},"previousChapterApiLink":"/api/eng_w88/GEN/40.json","previousChapterAudioLinks":{},"numberOfVerses":57}