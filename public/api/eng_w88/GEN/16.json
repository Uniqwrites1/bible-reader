{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"GEN","translationId":"eng_w88","name":"Genesis","commonName":"Genesis","title":"Genesis","order":1,"numberOfChapters":50,"sha256":"5ea4da3c33ade42efffbfc7890328100f6d596baa5106e54674ff14fb8be3783","firstChapterApiLink":"/api/eng_w88/GEN/1.json","lastChapterApiLink":"/api/eng_w88/GEN/50.json","totalNumberOfVerses":1530},"chapter":{"number":16,"content":[{"type":"verse","number":1,"content":["Therfor Sarai, wijf of Abram, hadde not gendrid fre children; but sche hadde a seruauntesse of Egipt, Agar bi name, and seide to hir hosebonde, Lo!"]},{"type":"verse","number":2,"content":["the Lord hath closid me, that Y schulde not bere child; entre thou to my seruauntesse, if in hap Y schal take children, nameli of hir. And whanne he assentide to hir preiynge, sche took Agar Egipcian,"]},{"type":"verse","number":3,"content":["hir seruauntesse, after ten yeer aftir that thei begunne to enhabite in the lond of Chanaan, and sche yaf Agar wiif to hir hosebonde."]},{"type":"verse","number":4,"content":["And Abram entride to Agar; and Agar seiy that sche hadde conseyued, and sche dispiside hir ladi."]},{"type":"verse","number":5,"content":["And Saray seide to Abram, Thou doist wickidli ayens me; I yaf my seruauntesse in to thi bosum, which seeth, that sche conseyuede, and dispisith me; the Lord deme betwixe me and thee."]},{"type":"verse","number":6,"content":["And Abram answerde and seide to hir, Lo! thi seruauntesse is in thin hond; vse thou hir as `it likith. Therfor for Sarai turmentide hir, sche fledde awei."]},{"type":"verse","number":7,"content":["And whanne the aungel of the Lord hadde founde hir bisidis a welle of watir in wildernesse, which welle is in the weie of Sur in deseert,"]},{"type":"verse","number":8,"content":["he seide to hir, Fro whennus comest thou Agar, the seruauntesse of Sarai, and whidur goist thou? Which answerde, Y fle fro the face of Sarai my ladi."]},{"type":"verse","number":9,"content":["And the aungel of the Lord seide to hir, Turne thou ayen to thi ladi, and be thou mekid vndur hir hondis."]},{"type":"verse","number":10,"content":["And eft he seide, Y multipliynge schal multiplie thi seed, and it schal not be noumbrid for multitude."]},{"type":"verse","number":11,"content":["And aftirward he seide, Lo! thou hast conseyued, and thou schalt bere a sone, and thou schalt clepe his name Ismael, for the Lord hath herd thi turment;"]},{"type":"verse","number":12,"content":["this schal be a wielde man; his hond schal be ayens alle men, and the hondis of alle men schulen be ayens him; and he schal sette tabernaclis euene ayens alle his britheren."]},{"type":"verse","number":13,"content":["Forsothe Agar clepide the name of the Lord that spak to hir, Thou God that seiyest me; for sche seide, Forsothe here Y seiy the hynderere thingis of him that siy me."]},{"type":"verse","number":14,"content":["Therfor sche clepide thilke pit, the pit of hym that lyueth and seeth me; thilk pit is bitwixe Cades and Barad."]},{"type":"verse","number":15,"content":["And Agar childide a sone to Abram, which clepide his name Ismael."]},{"type":"verse","number":16,"content":["Abram was of `eiyti yeere and sixe, whanne Agar childide Ysmael to hym."]}],"footnotes":[]},"thisChapterLink":"/api/eng_w88/GEN/16.json","thisChapterAudioLinks":{},"nextChapterApiLink":"/api/eng_w88/GEN/17.json","nextChapterAudioLinks":{},"previousChapterApiLink":"/api/eng_w88/GEN/15.json","previousChapterAudioLinks":{},"numberOfVerses":16}