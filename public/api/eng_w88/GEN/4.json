{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"GEN","translationId":"eng_w88","name":"Genesis","commonName":"Genesis","title":"Genesis","order":1,"numberOfChapters":50,"sha256":"5ea4da3c33ade42efffbfc7890328100f6d596baa5106e54674ff14fb8be3783","firstChapterApiLink":"/api/eng_w88/GEN/1.json","lastChapterApiLink":"/api/eng_w88/GEN/50.json","totalNumberOfVerses":1530},"chapter":{"number":4,"content":[{"type":"verse","number":1,"content":["Forsothe Adam knewe Eue his wijf, which conseyuede, and childide Cayn, and seide, Y haue gete a man bi God."]},{"type":"verse","number":2,"content":["And efte sche childide his brother Abel. Forsothe Abel was a kepere of scheep, and Cayn was an erthe tilyere."]},{"type":"verse","number":3,"content":["Sotheli it was don after many daies, that Cayn offride yiftis to the Lord of the fruytis of erthe;"]},{"type":"verse","number":4,"content":["and Abel offride of the first gendrid of his floc, and of the fatnesse of tho. And the Lord bihelde to Abel and to the yiftis of hym;"]},{"type":"verse","number":5,"content":["sotheli he bihelde not to Cayn and to hise yiftis. And Cayn was wrooth greetli, and his cheer felde doun."]},{"type":"verse","number":6,"content":["And the Lord seide to hym, Whi art thou wrooth, and whi felde doun thi face?"]},{"type":"verse","number":7,"content":["Whether not if thou schalt do wel, thou schalt resseyue; but if thou doist yuele, thi synne schal be present anoon in the yatis? but the desir therof schal be vndur thee, and thou schalt be lord therof."]},{"type":"verse","number":8,"content":["And Cayn seide to Abel his brother, Go we out. And whanne thei weren in the feeld, Cayn roos ayens his brother Abel, and killide him."]},{"type":"verse","number":9,"content":["And the Lord seide to Cayn, Where is Abel thi brother? Which answerde, Y woot not; whether Y am the kepere of my brothir?"]},{"type":"verse","number":10,"content":["And God seide to Cayn, What hast thou do? the vois of the blood of thi brother crieth to me fro erthe."]},{"type":"verse","number":11,"content":["Now therfor thou schalt be cursid on erthe, that openyde his mouth, and resseyuede of thin hond the blood of thi brothir."]},{"type":"verse","number":12,"content":["Whanne thou schalt worche the erthe, it schal not yyue his fruytis to thee; thou schalt be vnstable of dwellyng and fleynge aboute on erthe in alle the daies of thi lijf."]},{"type":"verse","number":13,"content":["And Cayn seide to the Lord, My wickidnesse is more than that Y disserue foryyuenesse; lo!"]},{"type":"verse","number":14,"content":["to dai thou castist me out fro the face of the erthe; and Y schal be hid fro thi face, and Y schal be vnstable of dwellyng and fleynge aboute in erthe; therfore ech man that schal fynde me schal slee me."]},{"type":"verse","number":15,"content":["And the Lord seide to hym, It schal not be don so, but ech man that schal slee Cayn shal be punyschid seuenfold. And the Lord settide a signe in Cayn, that ech man that schulde fynde hym schulde not slee hym."]},{"type":"verse","number":16,"content":["And Cayn yede out fro the face of the Lord, and dwellide fleynge aboute in erthe, at the eest coost of Eden."]},{"type":"verse","number":17,"content":["Forsothe Cayn knewe his wiif, which conseyuede, and childide Enoth; and Cayn bildide a citee, and clepide the name therof of the name of hise sone Enoth."]},{"type":"verse","number":18,"content":["Forsothe Enoth gendride Irad, and Irad gendride Manyael, and Manyael gendride Matusael, and Matusael gendride Lameth;"]},{"type":"verse","number":19,"content":["that took twei wyues, the name to o wijf was Ada, and the name to the tother was Sella."]},{"type":"verse","number":20,"content":["And Ada gendride Jabel, that was the fadir of dwellers in tentis and of shepherdis;"]},{"type":"verse","number":21,"content":["and the name of his brother was Tubal, he was the fadir of syngeris in harpe and orgun."]},{"type":"verse","number":22,"content":["And Sella gendride Tubalcayn, that was an hamerbetere, and smyyt on alle werkis of bras and of yrun; forsothe the sistir of Tubalcayn was Neoma."]},{"type":"verse","number":23,"content":["And Lameth seide to his wyues Ada and Sella, Ye wyues of Lameth, here my vois, and herkne my word; for Y haue slayn a man bi my wounde, and a yong wexynge man bi my `violent betyng;"]},{"type":"verse","number":24,"content":["veniaunce schal be youun seuenfold of Cayn, forsothe of Lameth seuentisithis seuensithis."]},{"type":"verse","number":25,"content":["Also yit Adam knewe his wijf, and sche childide a sone, and clepide his name Seth, and seide, God hath put to me another seed for Abel, whom Cayn killide."]},{"type":"verse","number":26,"content":["But also a sone was borun to Seth, which sone he clepide Enos; this Enos bigan to clepe inwardli the name of the Lord."]}],"footnotes":[]},"thisChapterLink":"/api/eng_w88/GEN/4.json","thisChapterAudioLinks":{},"nextChapterApiLink":"/api/eng_w88/GEN/5.json","nextChapterAudioLinks":{},"previousChapterApiLink":"/api/eng_w88/GEN/3.json","previousChapterAudioLinks":{},"numberOfVerses":26}