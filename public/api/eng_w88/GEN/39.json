{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"GEN","translationId":"eng_w88","name":"Genesis","commonName":"Genesis","title":"Genesis","order":1,"numberOfChapters":50,"sha256":"5ea4da3c33ade42efffbfc7890328100f6d596baa5106e54674ff14fb8be3783","firstChapterApiLink":"/api/eng_w88/GEN/1.json","lastChapterApiLink":"/api/eng_w88/GEN/50.json","totalNumberOfVerses":1530},"chapter":{"number":39,"content":[{"type":"verse","number":1,"content":["Therfor Joseph was led in to Egipt, and Putifar, `chast and onest seruaunt of Farao, prince of the oost, a man of Egipt, bouyte hym of the hondis of Ismaelitis, of which he was brouyt."]},{"type":"verse","number":2,"content":["And the Lord was with hym, and he was a man doynge with prosperite in alle thingis. And Joseph dwellide in `the hows of his lord,"]},{"type":"verse","number":3,"content":["which knew best that the Lord was with Joseph, and that alle thingis whiche he dide, weren dressid of the Lord in `the hond of hym."]},{"type":"verse","number":4,"content":["And Joseph foond grace bifor his lord, and `mynystride to hym, of whom Joseph was maad souereyn of alle thingis, and gouernede the hows bitaken to hym, and alle thingis that weren bitakun to hym."]},{"type":"verse","number":5,"content":["And the Lord blesside the `hows of Egipcian for Joseph, and multipliede al his catel, as wel in howsis as in feeldis;"]},{"type":"verse","number":6,"content":["nether he knew ony other thing no but `breed",{"noteId":154},"which he eet. Forsothe Joseph was fair in face, and schapli in siyt."]},{"type":"verse","number":7,"content":["And so aftir many daies the ladi castide hir iyen in to Joseph, and seide, Slepe thou with me;"]},{"type":"verse","number":8,"content":["which assentide not to the vnleueful werk, and seide to hir, Lo! while alle thingis ben bitakun to me, my lord woot not what he hath in his hows,"]},{"type":"verse","number":9,"content":["nether ony thing is, which is not in my power, ether which `he hath not bitake to me, outakun thee, which art his wijf; how therfor may Y do this yuel, and do synne ayens my lord?"]},{"type":"verse","number":10,"content":["Thei spaken siche wordis `bi alle daies, and the womman was diseseful to the yong waxynge man, and he forsook auoutrie."]},{"type":"verse","number":11,"content":["Forsothe it bifelde in a dai, that Joseph entride in to the hows, and dide sum werk with out witnessis."]},{"type":"verse","number":12,"content":["And sche took `the hem of his clooth, and sche seide, Slepe thou with me; and he lefte the mentil in hir hoond, and he fledde, and yede out."]},{"type":"verse","number":13,"content":["And whanne the womman hadde seyn the clooth in hir hondis, and that sche was dispisid,"]},{"type":"verse","number":14,"content":["sche clepide to hir the men of hir hows, and seide to hem, Lo! my lord hath brouyt in an Ebrew man, that he schulde scorn vs; he entride to me to do leccherie with me, and whanne Y criede, and he herde my vois,"]},{"type":"verse","number":15,"content":["he lefte the mentil which Y helde, and he fledde out."]},{"type":"verse","number":16,"content":["Therfor in to the preuyng of trouthe, sche schewide the mantil, holdun to the hosebonde turnynge ayen hoom."]},{"type":"verse","number":17,"content":["And she seide, The Ebrew seruaunt, whom thou brouytist, entride to me to scorne me; and whanne he siy me crye,"]},{"type":"verse","number":18,"content":["he lefte the mentil which Y helde, and he fledde out."]},{"type":"verse","number":19,"content":["And whanne these thingis weren herd, the lord bileuyde ouer myche to the wordis of the wijf, and was ful wrooth;"]},{"type":"verse","number":20,"content":["and he bitook Joseph in to prisoun, where the bounden men of the kyng weren kept, and he was closid there."]},{"type":"verse","number":21,"content":["Forsothe the Lord was with Joseph, and hadde mercy on hym, and yaf grace to hym in the siyt of the prince of the prisoun,"]},{"type":"verse","number":22,"content":["which bitook in the hond of Joseph alle prisoneris that weren holdun in kepyng, and what euer thing was doon, it was vndur Joseph, nethir the prince knewe ony thing,"]},{"type":"verse","number":23,"content":["for alle thingis weren bitakun to Joseph; for the Lord was with hym, and dresside alle his werkis."]}],"footnotes":[{"noteId":154,"caller":"+","text":"Bi breed in holi scripture is vndirstonden al manere of mete, and bi watir al manere of drynk.","reference":{"chapter":39,"verse":6}}]},"thisChapterLink":"/api/eng_w88/GEN/39.json","thisChapterAudioLinks":{},"nextChapterApiLink":"/api/eng_w88/GEN/40.json","nextChapterAudioLinks":{},"previousChapterApiLink":"/api/eng_w88/GEN/38.json","previousChapterAudioLinks":{},"numberOfVerses":23}