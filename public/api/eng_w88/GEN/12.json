{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"GEN","translationId":"eng_w88","name":"Genesis","commonName":"Genesis","title":"Genesis","order":1,"numberOfChapters":50,"sha256":"5ea4da3c33ade42efffbfc7890328100f6d596baa5106e54674ff14fb8be3783","firstChapterApiLink":"/api/eng_w88/GEN/1.json","lastChapterApiLink":"/api/eng_w88/GEN/50.json","totalNumberOfVerses":1530},"chapter":{"number":12,"content":[{"type":"verse","number":1,"content":["Forsothe the Lord seide to Abram, Go thou out of thi lond, and of thi kynrede, and of the hous of thi fadir, and come thou in to the lond which Y schal schewe to thee;"]},{"type":"verse","number":2,"content":["and Y schal make thee in to a greet folk, and Y schal blisse thee, and Y schal magnyfie thi name, and thou schalt be blessid;"]},{"type":"verse","number":3,"content":["Y schal blesse hem that blessen thee, and Y schal curse hem that cursen thee; and alle kynredis of erthe schulen be blessid in thee."]},{"type":"verse","number":4,"content":["And so Abram yede out, as the Lord comaundide hym, and Loth yede with hym. Abram was of `thre scoor yeer and fiftene whanne he yede out of Aran."]},{"type":"verse","number":5,"content":["And he took Saray, his wijf, and Loth, the sone of his brother, and al the substaunce which thei hadden in possessioun, and the men whiche thei hadden bigete in Aran; and thei yeden out that thei `schulen go in to the loond of Chanaan. And whanne they camen in to it,"]},{"type":"verse","number":6,"content":["Abram passide thorou the lond til to the place of Sichem, and til to the noble valey. Forsothe Chananei was thanne in the lond."]},{"type":"verse","number":7,"content":["Sotheli the Lord apperide to Abram, and seide to hym, Y schal yyue this lond to thi seed. And Abram bildide there an auter to the Lord, that apperide to hym."]},{"type":"verse","number":8,"content":["And fro thennus he passide forth to the hil Bethel, that was ayens the eest, and settide there his tabernacle, hauynge Bethel fro the west, and Hay fro the eest. And he bildide also there an auter to the Lord, and inwardli clepide his name."]},{"type":"verse","number":9,"content":["And Abram yede goynge and goynge forth ouer to the south."]},{"type":"verse","number":10,"content":["Sotheli hungur was maad in the lond; and Abram yede doun in to Egipt, to be a pilgrime ther, for hungur hadde maistrie in the lond."]},{"type":"verse","number":11,"content":["And whanne he was nyy to entre in to Egipt, he seide to Saray, his wijf, Y knowe that thou art a fair womman,"]},{"type":"verse","number":12,"content":["and that whanne Egipcians schulen se thee, thei schulen seie, it is his wijf, and thei schulen sle me, and `schulen reserue thee."]},{"type":"verse","number":13,"content":["Therfor, Y biseche thee, seie thou, that thou art my sistir, that it be wel to me for thee, and that my lijf lyue for loue of thee."]},{"type":"verse","number":14,"content":["And so whanne Abram hadde entrid in to Egipt, Egipcians sien the womman that sche was ful fair; and the prynces telden to Farao, and preiseden hir anentis him;"]},{"type":"verse","number":15,"content":["and the womman was takun vp in to the hous of Farao."]},{"type":"verse","number":16,"content":["Forsothe thei vsiden wel Abram for hir; and scheep, and oxun, and assis, and seruauntis, and seruauntessis, and sche assis, and camels weren to hym."]},{"type":"verse","number":17,"content":["Forsothe the Lord beet Farao and his hous with moste veniaunces, for Saray, the wijf of Abram."]},{"type":"verse","number":18,"content":["And Farao clepide Abram, and seide to hym, What is it that thou hast do to me? whi schewidist thou not to me, that sche was thi wijf?"]},{"type":"verse","number":19,"content":["for what cause seidist thou, that sche was thi sister, that Y schulde take hir in to wife to me? Now therfor lo! thi wiif; take thou hir, and go."]},{"type":"verse","number":20,"content":["And Farao comaundide to men on Abram, and thei ledden forth hym, and his wijf, and alle thingis that he hadde."]}],"footnotes":[]},"thisChapterLink":"/api/eng_w88/GEN/12.json","thisChapterAudioLinks":{},"nextChapterApiLink":"/api/eng_w88/GEN/13.json","nextChapterAudioLinks":{},"previousChapterApiLink":"/api/eng_w88/GEN/11.json","previousChapterAudioLinks":{},"numberOfVerses":20}