{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"GEN","translationId":"eng_w88","name":"Genesis","commonName":"Genesis","title":"Genesis","order":1,"numberOfChapters":50,"sha256":"5ea4da3c33ade42efffbfc7890328100f6d596baa5106e54674ff14fb8be3783","firstChapterApiLink":"/api/eng_w88/GEN/1.json","lastChapterApiLink":"/api/eng_w88/GEN/50.json","totalNumberOfVerses":1530},"chapter":{"number":22,"content":[{"type":"verse","number":1,"content":["And aftir that these thingis weren don, God assaiede Abraham, and seide to hym, Abraham! Abraham! He answerde, Y am present."]},{"type":"verse","number":2,"content":["God seide to him, Take thi `sone oon gendrid, whom thou louest, Ysaac; and go into the lond of visioun, and offre thou hym there in to brent sacrifice, on oon of the hillis whiche Y schal schewe to thee."]},{"type":"verse","number":3,"content":["Therfor Abraham roos bi niyt, and sadlide his asse, and ledde with hym twey yonge men, and Ysaac his sone; and whanne he hadde hewe trees in to brent sacrifice, he yede to the place which God hadde comaundid to him."]},{"type":"verse","number":4,"content":["Forsothe in the thridde dai he reiside hise iyen, and seiy a place afer;"]},{"type":"verse","number":5,"content":["and he seide to hise children, Abide ye here with the asse, Y and the child schulen go thidur; and aftir that we han worschipid, we schulen turne ayen to you."]},{"type":"verse","number":6,"content":["And he took the trees of brent sacrifice, and puttide on Ysaac his sone; forsothe he bar fier, and a swerd in hise hondis. And whanne thei tweyne yeden togidere, Isaac seide to his fadir, My fadir!"]},{"type":"verse","number":7,"content":["And he answerde, What wolt thou, sone? He seide, Lo! fier and trees, where is the beeste of brent sacrifice?"]},{"type":"verse","number":8,"content":["Abraham seide, My sone, God schal puruey to hym the beeste of brent sacrifice."]},{"type":"verse","number":9,"content":["Therfor thei yeden to gidere, and camen to the place whiche God hadde schewid to hym, in which place Abraham bildide an auter, and dresside trees a boue; and whanne he hadde bounde to gidere Ysaac, his sone, he puttide Ysaac in the auter, on the heep of trees."]},{"type":"verse","number":10,"content":["And he helde forth his hond, and took the swerd to sacrifice his sone."]},{"type":"verse","number":11,"content":["And lo! an aungel of the Lord criede fro heuene, and seide, Abraham! Abraham!"]},{"type":"verse","number":12,"content":["Which answerde, I am present. And the aungel seide to hym, Holde thou not forth thin honde on the child, nether do thou ony thing to him; now Y haue knowe that thou dredist God, and sparidist not thin oon gendrid sone for me."]},{"type":"verse","number":13,"content":["Abraham reiside hise iyen, and he seiy `bihynde his bak a ram cleuynge bi hornes among breris, which he took, and offride brent sacrifice for the sone."]},{"type":"verse","number":14,"content":["And he clepide the name of that place, The Lord seeth; wherfore it is seyd, til to dai, The Lord schal see in the hil."]},{"type":"verse","number":15,"content":["Forsothe the aungel of the Lord clepide Abraham the secounde tyme fro heuene,"]},{"type":"verse","number":16,"content":["and seide, The Lord seith, Y haue swore bi my silf, for thou hast do this thing, and hast not sparid thin oon gendrid for me,"]},{"type":"verse","number":17,"content":["Y schal blesse thee, and Y schal multiplie thi seed as the sterris of heuene, and as grauel which is in the brynk of the see; thi seed schal gete the yatis of hise enemyes;"]},{"type":"verse","number":18,"content":["and alle the folkis of erthe schulen be blessid in thi seed, for thou obeiedist to my vois."]},{"type":"verse","number":19,"content":["Abraham turnede ayen to hise children, and thei yeden to Bersabee to gidere, and he dwellide there."]},{"type":"verse","number":20,"content":["And so whanne these thingis weren don, it was teld to Abraham that also Melcha hadde bore sones to Nachor his brother;"]},{"type":"verse","number":21,"content":["Hus the firste gendrid, and Buz his brothir, and Chamuhel the fadir of Sireis,"]},{"type":"verse","number":22,"content":["and Cased, and Asan, and Feldas,"]},{"type":"verse","number":23,"content":["and Jedlaf, and Batuhel, of whom Rebecca was borun; Melcha childide these eiyte to Nachor brother of Abraham."]},{"type":"verse","number":24,"content":["Forsothe his concubyn, Roma bi name, childide Thabee, and Gaon, and Thaas, and Maacha."]}],"footnotes":[]},"thisChapterLink":"/api/eng_w88/GEN/22.json","thisChapterAudioLinks":{},"nextChapterApiLink":"/api/eng_w88/GEN/23.json","nextChapterAudioLinks":{},"previousChapterApiLink":"/api/eng_w88/GEN/21.json","previousChapterAudioLinks":{},"numberOfVerses":24}