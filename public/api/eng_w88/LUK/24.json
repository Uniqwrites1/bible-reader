{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"LUK","translationId":"eng_w88","name":"Luke","commonName":"Luke","title":"The Gospel According to Luke","order":42,"numberOfChapters":24,"sha256":"8de0bac3acd66bdee447375011d70cd93b74548ac440df2b8e10aedb5151f1db","firstChapterApiLink":"/api/eng_w88/LUK/1.json","lastChapterApiLink":"/api/eng_w88/LUK/24.json","totalNumberOfVerses":1151},"chapter":{"number":24,"content":[{"type":"verse","number":1,"content":["But in o dai of the woke ful eerli thei camen to the graue, and brouyten swete smellynge spices, that thei hadden arayed."]},{"type":"verse","number":2,"content":["And thei founden the stoon turned awei fro the graue."]},{"type":"verse","number":3,"content":["And thei yeden in, and founden not the bodi of the Lord Jhesu."]},{"type":"verse","number":4,"content":["And it was don, the while thei weren astonyed in thouyt of this thing, lo! twei men stoden bisidis hem in schynynge cloth."]},{"type":"verse","number":5,"content":["And whanne thei dredden, and boweden her semblaunt in to the erthe, thei seiden to hem, What seken ye hym that lyueth with deed men?"]},{"type":"verse","number":6,"content":["He is not here, but is risun. Haue ye mynde, hou he spak to you, whanne he was yit in Galile,"]},{"type":"verse","number":7,"content":["and seide, For it bihoueth mannys sone to be bitakun in to the hondis of synful men, and to be crucified, and the thridde dai to rise ayen."]},{"type":"verse","number":8,"content":["And thei bithouyten on hise wordis."]},{"type":"verse","number":9,"content":["And thei yeden ayen fro the graue, and telden alle these thingis to the enleuene, and to alle othir."]},{"type":"verse","number":10,"content":["And ther was Marie Mawdeleyn, and Joone, and Marie of James, and other wymmen that weren with hem, that seiden to apostlis these thingis."]},{"type":"verse","number":11,"content":["And these wordis weren seyn bifor hem as madnesse, and thei bileueden not to hem."]},{"type":"verse","number":12,"content":["But Petir roos vp, and ran to the graue; and he bowide doun, and say the lynen clothis liynge aloone. And he wente bi him silf, wondrynge on that that was don."]},{"type":"verse","number":13,"content":["And lo! tweyne of hem wenten in that dai in to a castel, that was fro Jerusalem the space of sixti furlongis, bi name Emaws."]},{"type":"verse","number":14,"content":["And thei spaken togidir of alle these thingis that haddun bifallun."]},{"type":"verse","number":15,"content":["And it was don, the while thei talkiden, and souyten bi hem silf, Jhesus hym silf neiyede, and wente with hem."]},{"type":"verse","number":16,"content":["But her iyen weren holdun, that thei knewen him not."]},{"type":"verse","number":17,"content":["And he seide to hem, What ben these wordis, that ye speken togidir wandrynge, and ye ben sorewful?"]},{"type":"verse","number":18,"content":["And oon, whos name was Cleofas, answerde, and seide, Thou thi silf art a pilgrym in Jerusalem, and hast thou not knowun, what thingis ben don in it in these daies?"]},{"type":"verse","number":19,"content":["To whom he seide, What thingis? And thei seiden to hym, Of Jhesu of Nazareth, that was a man prophete, myyti in werk and word bifor God and al the puple;"]},{"type":"verse","number":20,"content":["and hou the heiyest preestis of oure princis bitoken hym in to dampnacioun of deeth, and crucifieden hym."]},{"type":"verse","number":21,"content":["But we hopiden, that he schulde haue ayenbouyt Israel. And now on alle these thingis the thridde dai is to dai, that these thingis weren don."]},{"type":"verse","number":22,"content":["But also summe wymmen of ouris maden vs afered, whiche bifor dai weren at the graue; and whanne his bodi was not foundun,"]},{"type":"verse","number":23,"content":["thei camen, and seiden, that thei syen also a siyt of aungels, whiche seien, that he lyueth."]},{"type":"verse","number":24,"content":["And summe of oure wenten to the graue, and thei founden so as the wymmen seiden, but thei founden not hym."]},{"type":"verse","number":25,"content":["And he seide to hem, A! foolis, and slowe of herte to bileue in alle thingis that the prophetis han spokun."]},{"type":"verse","number":26,"content":["Whethir it bihofte not Crist to suffre these thingis, and so to entre in to his glorie?"]},{"type":"verse","number":27,"content":["And he bigan at Moises and at alle the prophetis, and declaride to hem in alle scripturis, that weren of hym."]},{"type":"verse","number":28,"content":["And thei camen nyy the castel, whidur thei wenten. And he made countenaunce that he wolde go ferthere."]},{"type":"verse","number":29,"content":["And thei constreyneden hym, and seiden, Dwelle with vs, for it drawith to nyyt, and the dai is now bowid doun."]},{"type":"verse","number":30,"content":["And he entride with hem. And it was don, while he sat at the mete with hem, he took breed, and blesside, and brak, and took to hem."]},{"type":"verse","number":31,"content":["And the iyen of hem weren openyd, and thei knewen hym; and he vanyschide fro her iyen."]},{"type":"verse","number":32,"content":["And thei seiden togidir, Whether oure herte was not brennynge in vs, while he spak in the weie, and openyde to vs scripturis?"]},{"type":"verse","number":33,"content":["And thei risen vp in the same our, and wenten ayen in to Jerusalem, and founden the enleuene gaderid togidir, and hem that weren with hem,"]},{"type":"verse","number":34,"content":["seiynge, That the Lord is risun verrili, and apperide to Symount."]},{"type":"verse","number":35,"content":["And thei tolden what thingis weren don in the weie, and hou thei knewen hym in brekyng of breed."]},{"type":"verse","number":36,"content":["And the while thei spaken these thingis, Jhesus stood in the myddil of hem, and seide to hem, Pees to you; Y am, nyle ye drede."]},{"type":"verse","number":37,"content":["But thei weren affraied and agast, and gessiden hem to se a spirit."]},{"type":"verse","number":38,"content":["And he seide to hem, What ben ye troblid, and thouytis comen vp in to youre hertis?"]},{"type":"verse","number":39,"content":["Se ye my hoondis and my feet, for Y my silf am. Fele ye, and se ye; for a spirit hath not fleisch and boonys, as ye seen that Y haue."]},{"type":"verse","number":40,"content":["And whanne he hadde seid this thing, he schewide hoondis and feet to hem."]},{"type":"verse","number":41,"content":["And yit while thei bileueden not, and wondriden for ioye, he seide, Han ye here ony thing that schal be etun?"]},{"type":"verse","number":42,"content":["And thei proferden hym a part of a fisch rostid, and an hony combe."]},{"type":"verse","number":43,"content":["And whanne he hadde etun bifore hem, he took that that lefte, and yaf to hem;"]},{"type":"verse","number":44,"content":["and seide `to hem, These ben the wordis that Y spak to you, whanne Y was yit with you; for it is nede that alle thingis ben fulfillid, that ben writun in the lawe of Moises, and in prophetis, and in salmes, of me."]},{"type":"verse","number":45,"content":["Thanne he openyde to hem wit, that thei schulden vnderstonde scripturis."]},{"type":"verse","number":46,"content":["And he seide to hem, For thus it is writun, and thus it bihofte Crist to suffre, and ryse ayen fro deeth in the thridde dai;"]},{"type":"verse","number":47,"content":["and penaunce and remyssioun of synnes to be prechid in his name `in to alle folkis, bigynnynge at Jerusalem."]},{"type":"verse","number":48,"content":["And ye ben witnessis of these thingis."]},{"type":"verse","number":49,"content":["And Y schal sende the biheest of my fadir in to you; but sitte ye in the citee, til that ye be clothid with vertu from an hiy."]},{"type":"verse","number":50,"content":["And he ledde hem forth in to Betanye, and whanne his hondis weren lift vp, he blesside hem."]},{"type":"verse","number":51,"content":["And it was don, the while he blesside hem, he departide fro hem, and was borun in to heuene."]},{"type":"verse","number":52,"content":["And thei worschipiden, and wenten ayen in to Jerusalem with greet ioye,"]},{"type":"verse","number":53,"content":["and weren euermore in the temple, heriynge and blessynge God."]}],"footnotes":[]},"thisChapterLink":"/api/eng_w88/LUK/24.json","thisChapterAudioLinks":{},"nextChapterApiLink":"/api/eng_w88/JHN/1.json","nextChapterAudioLinks":{},"previousChapterApiLink":"/api/eng_w88/LUK/23.json","previousChapterAudioLinks":{},"numberOfVerses":53}