{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"LUK","translationId":"eng_w88","name":"Luke","commonName":"Luke","title":"The Gospel According to Luke","order":42,"numberOfChapters":24,"sha256":"8de0bac3acd66bdee447375011d70cd93b74548ac440df2b8e10aedb5151f1db","firstChapterApiLink":"/api/eng_w88/LUK/1.json","lastChapterApiLink":"/api/eng_w88/LUK/24.json","totalNumberOfVerses":1151},"chapter":{"number":21,"content":[{"type":"verse","number":1,"content":["And he biheeld, and saye tho riche men, that casten her yiftis in to the treserie;"]},{"type":"verse","number":2,"content":["but he saye also a litil pore widewe castynge twei ferthingis."]},{"type":"verse","number":3,"content":["And he seide, Treuli Y seie to you, that this pore widewe keste more than alle men."]},{"type":"verse","number":4,"content":["For whi alle these of thing that was plenteuouse to hem casten in to the yiftis of God; but this widewe of that thing that failide to hir, caste al hir liflode, that sche hadde."]},{"type":"verse","number":5,"content":["And whanne sum men seiden of the temple, that it was apparailid with gode stoonus and yiftis,"]},{"type":"verse","number":6,"content":["he seide, These thingis that ye seen, daies schulen come, in whiche a stoon schal not be left on a stoon, which schal not be destried."]},{"type":"verse","number":7,"content":["And thei axiden hym, and seiden, Comaundour, whanne schulen these thingis be? and what tokne schal be, whanne thei schulen bigynne to be don?"]},{"type":"verse","number":8,"content":["And he seide, Se ye, that ye be not disseyued; for many schulen come in my name, seiynge, For Y am, and the tyme schal neiye; therfor nyle ye go aftir hem."]},{"type":"verse","number":9,"content":["And whanne ye schulen here batailis and stryues with ynne, nyle ye be aferd; it bihoueth first these thingis to be don, but not yit anoon is an ende."]},{"type":"verse","number":10,"content":["Thanne he seide to hem, Folk schal rise ayens folk, and rewme ayens rewme;"]},{"type":"verse","number":11,"content":["grete mouyngis of erthe schulen be bi placis, and pestilencis, and hungris, and dredis fro heuene, and grete tokenes schulen be."]},{"type":"verse","number":12,"content":["But bifore alle these thingis thei schulen sette her hoondis on you, and schulen pursue, bitakynge in to synagogis and kepyngis, drawynge to kyngis and to iusticis, for my name;"]},{"type":"verse","number":13,"content":["but it schal falle to you in to witnessyng."]},{"type":"verse","number":14,"content":["Therfor putte ye in youre hertis, not to thenke bifore, hou ye schulen answere; for Y schal yyue to you mouth and wisdom,"]},{"type":"verse","number":15,"content":["to whiche alle youre aduersaries schulen not mowe ayenstonde, and ayenseie."]},{"type":"verse","number":16,"content":["And ye schulen be takun of fadir, and modir, and britheren, and cosyns, and freendis, and bi deeth thei schulen turmente of you;"]},{"type":"verse","number":17,"content":["and ye schulen be in haate to alle men for my name."]},{"type":"verse","number":18,"content":["And an heere of youre heed schal not perische;"]},{"type":"verse","number":19,"content":["in youre pacience ye schulen welde youre soulis."]},{"type":"verse","number":20,"content":["But whanne ye schulen se Jerusalem ben enuyround with an oost, thanne wite ye, that the desolacioun of it schal neiye."]},{"type":"verse","number":21,"content":["Thanne thei that ben in Judee, fle to the mountans; and thei that ben in the mydil of it, gon awei; and thei that ben in the cuntreis, entre not in to it."]},{"type":"verse","number":22,"content":["For these ben daies of veniaunce, that alle thingis that ben writun, be fulfillid."]},{"type":"verse","number":23,"content":["And wo to hem, that ben with child, and norischen in tho daies; for a greet diseese schal be on the erthe, and wraththe to this puple."]},{"type":"verse","number":24,"content":["And thei schulen falle bi the scharpnesse of swerd, and thei schulen be led prisoneris in to alle folkis; and Jerusalem schal be defoulid of hethene men, til the tymes of naciouns be fulfillid."]},{"type":"verse","number":25,"content":["And tokenes schulen be in the sunne, and the mone, and in the sterris; and in the erthe ouerleiyng of folkis, for confusioun of sown of the see and of floodis;"]},{"type":"verse","number":26,"content":["for men schulen wexe drye for drede and abidyng that schulen come to al the world; for vertues of heuenes schulen be mouyd."]},{"type":"verse","number":27,"content":["And thanne thei schulen se mannys sone comynge in a cloude, with greet power and maieste."]},{"type":"verse","number":28,"content":["And whanne these thingis bigynnen to be maad, biholde ye, and reise ye youre heedis, for youre redempcioun neiyeth."]},{"type":"verse","number":29,"content":["And he seide to hem a liknesse, Se ye the fige tre, and alle trees,"]},{"type":"verse","number":30,"content":["whanne thei bryngen forth now of hem silf fruyt, ye witen that somer is nyy;"]},{"type":"verse","number":31,"content":["so ye, whanne ye seen these thingis to be don, wite ye, that the kyngdom of God is nyy."]},{"type":"verse","number":32,"content":["Treuli Y seie to you, that this generacioun schal not passe, til alle thingis be don."]},{"type":"verse","number":33,"content":["Heuene and erthe schulen passe, but my wordis schulen not passe."]},{"type":"verse","number":34,"content":["But take ye heede to you silf, lest perauenture youre hertis be greuyd with glotony, and drunkenesse, and bisynessis of this lijf, and thilke dai come sodein on you; for as a snare it schal come on alle men,"]},{"type":"verse","number":35,"content":["that sitten on the face of al erthe."]},{"type":"verse","number":36,"content":["Therfor wake ye, preiynge in ech tyme, that ye be hadde worthi to fle alle these thingis that ben to come, and to stonde bifor mannus sone."]},{"type":"verse","number":37,"content":["And in daies he was techynge in the temple, but in nyytis he yede out, and dwellide in the mount, that is clepid of Olyuet."]},{"type":"verse","number":38,"content":["And al the puple roos eerli, to come to hym in the temple, and to here hym."]}],"footnotes":[]},"thisChapterLink":"/api/eng_w88/LUK/21.json","thisChapterAudioLinks":{},"nextChapterApiLink":"/api/eng_w88/LUK/22.json","nextChapterAudioLinks":{},"previousChapterApiLink":"/api/eng_w88/LUK/20.json","previousChapterAudioLinks":{},"numberOfVerses":38}