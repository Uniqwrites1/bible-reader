{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"LUK","translationId":"eng_w88","name":"Luke","commonName":"Luke","title":"The Gospel According to Luke","order":42,"numberOfChapters":24,"sha256":"8de0bac3acd66bdee447375011d70cd93b74548ac440df2b8e10aedb5151f1db","firstChapterApiLink":"/api/eng_w88/LUK/1.json","lastChapterApiLink":"/api/eng_w88/LUK/24.json","totalNumberOfVerses":1151},"chapter":{"number":22,"content":[{"type":"verse","number":1,"content":["And the halidai of therf looues, that is seid pask, neiyede."]},{"type":"verse","number":2,"content":["And the princis of preestis and the scribis souyten, hou thei schulden sle Jhesu, but thei dredden the puple."]},{"type":"verse","number":3,"content":["And Sathanas entride in to Judas, that was clepid Scarioth, oon of the twelue."]},{"type":"verse","number":4,"content":["And he wente, and spak with the princis of preestis, and with the magistratis, hou he schulde bitray hym to hem."]},{"type":"verse","number":5,"content":["And thei ioyeden, and maden couenaunt to yyue hym money."]},{"type":"verse","number":6,"content":["And he bihiyte, and he souyte oportunyte, to bitraye hym, with outen puple."]},{"type":"verse","number":7,"content":["But the daies of therf looues camen, in whiche it was neede, that the sacrifice of pask were slayn."]},{"type":"verse","number":8,"content":["And he sente Petre and Joon, and seide, Go ye, and make ye redi to vs the pask, that we ete."]},{"type":"verse","number":9,"content":["And thei seiden, Where wolt thou, that we make redi?"]},{"type":"verse","number":10,"content":["And he seide to hem, Lo! whanne ye schulen entre in to the citee, a man berynge a vessel of watir schal meete you; sue ye hym in to the hous, in to which he entrith."]},{"type":"verse","number":11,"content":["And ye schulen seie to the hosebonde man of the hous, The maister seith to thee, Where is a chaumbre, where Y schal ete the pask with my disciplis?"]},{"type":"verse","number":12,"content":["And he schal schewe to you a greet soupyng place strewid, and there make ye redi."]},{"type":"verse","number":13,"content":["And thei yeden, and founden as he seide to hem, and thei maden redi the pask."]},{"type":"verse","number":14,"content":["And whanne the our was come, he sat to the mete, and the twelue apostlis with hym."]},{"type":"verse","number":15,"content":["And he seide to hem, With desier Y haue desirid to ete with you this pask, bifor that Y suffre;"]},{"type":"verse","number":16,"content":["for Y seie to you, that fro this tyme Y schal not ete it, til it be fulfillid in the rewme of God."]},{"type":"verse","number":17,"content":["And whanne he hadde take the cuppe, he dide gracis, and seide, Take ye, and departe ye among you;"]},{"type":"verse","number":18,"content":["for Y seie to you, that Y schal not drynke of the kynde of this vyne, til the rewme of God come."]},{"type":"verse","number":19,"content":["And whanne he hadde take breed, he dide thankyngis, and brak, and yaf to hem, and seide, This is my bodi, that schal be youun for you; do ye this thing in mynde of me."]},{"type":"verse","number":20,"content":["He took also the cuppe, aftir that he hadde soupid, and seide, This cuppe is the newe testament in my blood, that schal be sched for you."]},{"type":"verse","number":21,"content":["Netheles lo! the hoond of hym that bitraieth me, is with me at the table."]},{"type":"verse","number":22,"content":["And mannus sone goith, `aftir that it is determyned; netheles wo to that man, bi whom he schal be bitraied."]},{"type":"verse","number":23,"content":["And thei bigunnen to seke among hem, who it was of hem, that was to do this thing."]},{"type":"verse","number":24,"content":["And strijf was maad among hem, which of hem schulde be seyn to be grettest."]},{"type":"verse","number":25,"content":["But he seide to hem, Kyngis of hethen men ben lordis of hem, and thei that han power on hem ben clepid good doeris, but ye not so;"]},{"type":"verse","number":26,"content":["but he that is grettest among you, be maad as yongere, and he that is bifor goere, as a seruaunt."]},{"type":"verse","number":27,"content":["For who is gretter, he that sittith at the mete, or he that mynystrith? whether not he that sittith at the mete? And Y am in the myddil of you, as he that mynystrith."]},{"type":"verse","number":28,"content":["And ye ben, that han dwellid with me in my temptaciouns; and Y dispose to you,"]},{"type":"verse","number":29,"content":["as my fadir hath disposid to me,"]},{"type":"verse","number":30,"content":["a rewme, that ye ete and drynke on my boord in my rewme, and sitte on trones, and deme the twelue kynredis of Israel."]},{"type":"verse","number":31,"content":["And the Lord seide to Symount, Symount, lo, Satanas hath axid you, that he schulde ridile as whete; but Y haue preyede for thee,"]},{"type":"verse","number":32,"content":["that thi feith faile not; and thou sum tyme conuertid, conferme thi britheren."]},{"type":"verse","number":33,"content":["Which seide to hym, Lord, Y am redi to go in to prisoun and in to deeth with thee."]},{"type":"verse","number":34,"content":["And he seide, Y seie to thee, Petir, the cok schal not crowe to dai, til thou thries forsake that thou knowist me."]},{"type":"verse","number":35,"content":["And he seide to hem, Whanne Y sente you with outen sachel, and scrippe, and schone, whether ony thing failide to you?"]},{"type":"verse","number":36,"content":["And thei seiden, No thing. Therfor he seide to hem, But now he that hath a sachel, take also and a scrippe; and he that hath noon, selle his coote, and bigge a swerd."]},{"type":"verse","number":37,"content":["For Y seie to you, that yit it bihoueth that thing that is writun to be fulfillid in me, And he is arettid with wickid men; for tho thingis that ben of me han ende."]},{"type":"verse","number":38,"content":["And thei seiden, Lord, lo! twei swerdis here. And he seide to hem, It is ynowy."]},{"type":"verse","number":39,"content":["And he yede out, and wente aftir the custom in to the hille of Olyues; and the disciplis sueden hym."]},{"type":"verse","number":40,"content":["And whanne he cam to the place, he seide to hem, Preye ye, lest ye entren in to temptacioun."]},{"type":"verse","number":41,"content":["And he was taken awei fro hem, so myche as is a stonys cast; and he knelide,"]},{"type":"verse","number":42,"content":["and preyede, and seide, Fadir, if thou wolt, do awei this cuppe fro me; netheles not my wille be don, but thin."]},{"type":"verse","number":43,"content":["And an aungel apperide to hym fro heuene, and coumfortide hym. And he was maad in agonye, and preyede the lenger;"]},{"type":"verse","number":44,"content":["and his swot was maad as dropis of blood rennynge doun in to the erthe."]},{"type":"verse","number":45,"content":["And whanne he was rysun fro preier, and was comun to hise disciplis, he foond hem slepynge for heuynesse."]},{"type":"verse","number":46,"content":["And he seide to hem, What slepen ye? Rise ye, and preye ye, that ye entre not in to temptacioun."]},{"type":"verse","number":47,"content":["Yit while he spak, lo! a company, and he that was clepid Judas, oon of the twelue, wente bifor hem; and he cam to Jhesu, to kisse hym."]},{"type":"verse","number":48,"content":["And Jhesus seide to hym, Judas, `with a coss `thou bytrayest `mannys sone."]},{"type":"verse","number":49,"content":["And thei that weren aboute hym, and sayn that that was to come, seiden to hym, Lord, whether we smyten with swerd?"]},{"type":"verse","number":50,"content":["And oon of hem smoot the seruaunt of the prince of preestis, and kittide of his riyt eere."]},{"type":"verse","number":51,"content":["But Jhesus answerde, and seide, Suffre ye til hidir. And whanne he hadde touchid his eere, he heelide hym."]},{"type":"verse","number":52,"content":["And Jhesus seide to hem, that camen to hym, the princis of preestis, and maiestratis of the temple, and eldre men, As to a theef ye han gon out with swerdis and staues?"]},{"type":"verse","number":53,"content":["Whanne Y was ech dai with you in the temple, ye streiyten not out hondis in to me; but this is youre our, and the power of derknessis."]},{"type":"verse","number":54,"content":["And thei token him, and ledden to the hous of the prince of prestis; and Petir suede hym afer."]},{"type":"verse","number":55,"content":["And whanne a fier was kyndelid in the myddil of the greet hous, and thei saten aboute, Petir was in the myddil of hem."]},{"type":"verse","number":56,"content":["Whom whanne a damysel hadde seyn sittynge `at the liyt, and hadde biholdun hym, sche seide, And this was with hym."]},{"type":"verse","number":57,"content":["And he denyede hym, and seide, Womman, Y knowe hym not."]},{"type":"verse","number":58,"content":["And aftir a litil another man siy hym, and seide, And thou art of hem. But Petir seide, A! man, Y am not."]},{"type":"verse","number":59,"content":["And whanne a space was maad as of on our, another affermyd, and seide, Treuli this was with hym; for also he is of Galilee."]},{"type":"verse","number":60,"content":["And Petir seide, Man, Y noot what thou seist. And anoon yit while he spak, the cok crewe."]},{"type":"verse","number":61,"content":["And the Lord turnede ayen, and bihelde Petre; and Petre hadde mynde on the word of Jhesu, as he hadde seid, For bifor that the cok crowe, thries thou schalt denye me."]},{"type":"verse","number":62,"content":["And Petre yede out, and wepte bittirli."]},{"type":"verse","number":63,"content":["And the men that helden hym scorneden hym, and smyten hym."]},{"type":"verse","number":64,"content":["And thei blynfelden hym, and smyten his face, and axiden hym, and seiden, Arede, thou Crist, to vs, who is he that smoot thee?"]},{"type":"verse","number":65,"content":["Also thei blasfemynge seiden ayens hym many other thingis."]},{"type":"verse","number":66,"content":["And as the day was come, the eldre men of the puple, and the princis of prestis, and the scribis camen togidir, and ledden hym in to her councel,"]},{"type":"verse","number":67,"content":["and seiden, If thou art Crist, seie to vs."]},{"type":"verse","number":68,"content":["And he seide to hem, If Y seie to you, ye schulen not bileue to me; and if Y axe, ye schulen not answere to me, nethir ye schulen delyuere me."]},{"type":"verse","number":69,"content":["But aftir this tyme mannys sone schal be sittynge on the riyt half of the vertu of God."]},{"type":"verse","number":70,"content":["Therfor alle seiden, Thanne art thou the sone of God? And he seide, Ye seien that Y am."]},{"type":"verse","number":71,"content":["And thei seiden, What yit desiren we witnessyng? for we vs silf han herd of his mouth."]}],"footnotes":[]},"thisChapterLink":"/api/eng_w88/LUK/22.json","thisChapterAudioLinks":{},"nextChapterApiLink":"/api/eng_w88/LUK/23.json","nextChapterAudioLinks":{},"previousChapterApiLink":"/api/eng_w88/LUK/21.json","previousChapterAudioLinks":{},"numberOfVerses":71}