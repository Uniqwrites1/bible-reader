{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"LUK","translationId":"eng_w88","name":"Luke","commonName":"Luke","title":"The Gospel According to Luke","order":42,"numberOfChapters":24,"sha256":"8de0bac3acd66bdee447375011d70cd93b74548ac440df2b8e10aedb5151f1db","firstChapterApiLink":"/api/eng_w88/LUK/1.json","lastChapterApiLink":"/api/eng_w88/LUK/24.json","totalNumberOfVerses":1151},"chapter":{"number":1,"content":[{"type":"verse","number":1,"content":["Forsothe for manye men enforceden to ordeyne the tellyng of thingis, whiche ben fillid in vs,"]},{"type":"verse","number":2,"content":["as thei that seyn atte the bigynnyng, and weren ministris of the word,"]},{"type":"verse","number":3,"content":["bitaken, it is seen also to me, hauynge alle thingis diligentli bi ordre, to write to thee,"]},{"type":"verse","number":4,"content":["thou best Theofile, that thou knowe the treuthe of tho wordis, of whiche thou art lerned."]},{"type":"verse","number":5,"content":["In the daies of Eroude, kyng of Judee, ther was a prest, Sakarie bi name, of the sorte of Abia, and his wijf was of the douytris of Aaron, and hir name was Elizabeth."]},{"type":"verse","number":6,"content":["And bothe weren iust bifor God, goynge in alle the maundementis and iustifiyngis of the Lord, withouten pleynt."]},{"type":"verse","number":7,"content":["And thei hadden no child, for Elizabeth was bareyn, and bothe weren of grete age in her daies."]},{"type":"verse","number":8,"content":["And it bifel, that whanne Zacarie schulde do the office of preesthod, in the ordre of his cours tofor God,"]},{"type":"verse","number":9,"content":["aftir the custome of the preesthod, he wente forth bi lot, and entride in to the temple, to encense."]},{"type":"verse","number":10,"content":["And al the multitude of the puple was with outforth, and preiede in the our of encensyng."]},{"type":"verse","number":11,"content":["And an aungel of the Lord apperide to hym, and stood on the riythalf of the auter of encense."]},{"type":"verse","number":12,"content":["And Zacarie seynge was afraied, and drede fel vpon hym."]},{"type":"verse","number":13,"content":["And the aungel seide to hym, Zacarie, drede thou not; for thi preyer is herd, and Elizabeth, thi wijf, schal bere to thee a sone, and his name schal be clepid Joon."]},{"type":"verse","number":14,"content":["And ioye and gladyng schal be to thee; and many schulen `haue ioye in his natyuyte."]},{"type":"verse","number":15,"content":["For he schal be greet bifor the Lord, and he schal not drynke wyn and sidir, and he schal be fulfillid with the Hooli Goost yit of his modir wombe."]},{"type":"verse","number":16,"content":["And he schal conuerte many of the children of Israel to her Lord God;"]},{"type":"verse","number":17,"content":["and he schal go bifor hym in the spirit and the vertu of Helie; and he schal turne the hertis of the fadris in to the sones, and men out of bileue to the prudence of iust men, to make redi a perfit puple to the Lord."]},{"type":"verse","number":18,"content":["And Zacarie seide to the aungel, Wherof schal Y wite this? for Y am eld, and my wijf hath gon fer in to hir daies."]},{"type":"verse","number":19,"content":["And the aungel answeride, and seide to hym, For Y am Gabriel, that stonde niy bifor God; and Y am sent to thee to speke, and to euangelize to thee these thingis."]},{"type":"verse","number":20,"content":["And lo! thou schalt be doumbe, and thou schalt not mow speke til in to the dai, in which these thingis schulen be don; for thou hast not bileued to my wordis, whiche schulen be fulfillid in her tyme."]},{"type":"verse","number":21,"content":["And the puple was abidynge Zacarie, and thei wondriden, that he tariede in the temple."]},{"type":"verse","number":22,"content":["And he yede out, and myyte not speke to hem, and thei knewen that he hadde seyn a visioun in the temple. And he bikenyde to hem, and he dwellide stille doumbe."]},{"type":"verse","number":23,"content":["And it was don, whanne the daies of his office weren fulfillid, he wente in to his hous."]},{"type":"verse","number":24,"content":["And aftir these daies Elizabeth, his wijf, conseyuede, and hidde hir fyue monethis, and seide,"]},{"type":"verse","number":25,"content":["For so the Lord dide to me in the daies, in whiche he bihelde, to take awei my repreef among men."]},{"type":"verse","number":26,"content":["But in the sixte moneth the aungel Gabriel was sent fro God in to a citee of Galilee, whos name was Nazareth,"]},{"type":"verse","number":27,"content":["to a maidyn, weddid to a man, whos name was Joseph, of the hous of Dauid; and the name of the maidun was Marie."]},{"type":"verse","number":28,"content":["And the aungel entride to hir, and seide, Heil, ful of grace; the Lord be with thee; blessid be thou among wymmen."]},{"type":"verse","number":29,"content":["And whanne sche hadde herd, sche was troublid in his word, and thouyte what maner salutacioun this was."]},{"type":"verse","number":30,"content":["And the aungel seide to hir, Ne drede thou not, Marie, for thou hast foundun grace anentis God."]},{"type":"verse","number":31,"content":["Lo! thou schalt conceyue in wombe, and schalt bere a sone, and thou schalt clepe his name Jhesus."]},{"type":"verse","number":32,"content":["This schal be greet, and he schal be clepid the sone of the Hiyeste; and the Lord God schal yeue to hym the seete of Dauid, his fadir, and he schal regne in the hous of Jacob with outen ende,"]},{"type":"verse","number":33,"content":["and of his rewme schal be noon ende."]},{"type":"verse","number":34,"content":["And Marie seide to the aungel, On what maner schal this thing be doon, for Y knowe not man?"]},{"type":"verse","number":35,"content":["And the aungel answeride, and seide to hir, The Hooly Goost schal come fro aboue in to thee, and the vertu of the Hiyeste schal ouerschadewe thee; and therfor that hooli thing that schal be borun of thee, schal be clepid the sone of God."]},{"type":"verse","number":36,"content":["And lo! Elizabeth, thi cosyn, and sche also hath conceyued a sone in hir eelde, and this moneth is the sixte to hir that is clepid bareyn;"]},{"type":"verse","number":37,"content":["for euery word schal not be inpossible anentis God."]},{"type":"verse","number":38,"content":["And Marie seide, Lo! the handmaydyn of the Lord; be it don to me aftir thi word. And the aungel departide fro hir."]},{"type":"verse","number":39,"content":["And Marie roos vp in tho daies, and wente with haaste in to the mounteyns, in to a citee of Judee."]},{"type":"verse","number":40,"content":["And sche entride in to the hous of Zacarie, and grette Elizabeth."]},{"type":"verse","number":41,"content":["And it was don, as Elizabeth herde the salutacioun of Marie, the yong child in hir wombe gladide. And Elizabeth was fulfillid with the Hooli Goost,"]},{"type":"verse","number":42,"content":["and criede with a greet vois, and seide, Blessid be thou among wymmen, and blessid be the fruyt of thi wombe."]},{"type":"verse","number":43,"content":["And whereof is this thing to me, that the modir of my Lord come to me?"]},{"type":"verse","number":44,"content":["For lo! as the voice of thi salutacioun was maad in myn eeris, the yong child gladide in ioye in my wombe."]},{"type":"verse","number":45,"content":["And blessid be thou, that hast bileued, for thilke thingis that ben seid of the Lord to thee, schulen be parfitli don."]},{"type":"verse","number":46,"content":["And Marie seide, Mi soule magnyfieth the Lord,"]},{"type":"verse","number":47,"content":["and my spirit hath gladid in God, myn helthe."]},{"type":"verse","number":48,"content":["For he hath biholdun the mekenesse of his handmaidun."]},{"type":"verse","number":49,"content":["For lo! of this alle generaciouns schulen seie that Y am blessid. For he that is myyti hath don to me grete thingis, and his name is hooli."]},{"type":"verse","number":50,"content":["And his mercy is fro kynrede in to kynredes, to men that dreden hym."]},{"type":"verse","number":51,"content":["He made myyt in his arme, he scaterede proude men with the thouyte of his herte."]},{"type":"verse","number":52,"content":["He sette doun myyti men fro sete, and enhaunside meke men."]},{"type":"verse","number":53,"content":["He hath fulfillid hungri men with goodis, and he hath left riche men voide."]},{"type":"verse","number":54,"content":["He, hauynge mynde of his mercy, took Israel, his child;"]},{"type":"verse","number":55,"content":["as he hath spokun to oure fadris, to Abraham and to his seed, in to worldis."]},{"type":"verse","number":56,"content":["And Marie dwellide with hir, as it were thre monethis, and turnede ayen in to hir hous."]},{"type":"verse","number":57,"content":["But the tyme of beryng child was fulfillid to Elizabeth, and sche bare a sone."]},{"type":"verse","number":58,"content":["And the neiyboris and cosyns of hir herden, that the Lord hadde magnyfied his mercy with hir; and thei thankiden hym."]},{"type":"verse","number":59,"content":["And it was don in the eiyte dai, thei camen to circumcide the child; and thei clepiden hym Zacarie, bi the name of his fadir."]},{"type":"verse","number":60,"content":["And his moder answeride, and seide, Nay, but he schal be clepid Joon."]},{"type":"verse","number":61,"content":["And thei seiden to hir, For no man is in thi kynrede, that is clepid this name."]},{"type":"verse","number":62,"content":["And thei bikeneden to his fadir, what he wolde that he were clepid."]},{"type":"verse","number":63,"content":["And he axynge a poyntil, wroot, seiynge, Joon is his name."]},{"type":"verse","number":64,"content":["And alle men wondriden. And anoon his mouth was openyd, and his tunge, and he spak, and blesside God."]},{"type":"verse","number":65,"content":["And drede was maad on alle her neiyboris, and alle these wordis weren pupplischid on alle the mounteyns of Judee."]},{"type":"verse","number":66,"content":["And alle men that herden puttiden in her herte, and seiden, What maner child schal this be? For the hoond of the Lord was with hym."]},{"type":"verse","number":67,"content":["And Zacarie, his fadir, was fulfillid with the Hooli Goost, and prophesiede,"]},{"type":"verse","number":68,"content":["and seide, Blessid be the Lord God of Israel, for he hath visitid, and maad redempcioun of his puple."]},{"type":"verse","number":69,"content":["And he hath rerid to vs an horn of heelthe in the hous of Dauid, his child."]},{"type":"verse","number":70,"content":["As he spak bi the mouth of hise hooli prophetis, that weren fro the world."]},{"type":"verse","number":71,"content":["Helthe fro oure enemyes, and fro the hoond of alle men that hatiden vs."]},{"type":"verse","number":72,"content":["To do merci with oure fadris, and to haue mynde of his hooli testament."]},{"type":"verse","number":73,"content":["The greet ooth that he swoor to Abraham, oure fadir, to yyue hym silf to vs."]},{"type":"verse","number":74,"content":["That we with out drede delyuered fro the hoond of oure enemyes,"]},{"type":"verse","number":75,"content":["serue to hym, in hoolynesse and riytwisnesse bifor hym in alle oure daies."]},{"type":"verse","number":76,"content":["And thou, child, schalt be clepid the prophete of the Hiyest; for thou schalt go bifor the face of the Lord, to make redi hise weies."]},{"type":"verse","number":77,"content":["To yyue scyence of helthe to his puple, in to remyssioun of her synnes;"]},{"type":"verse","number":78,"content":["bi the inwardnesse of the merci of oure God, in the whiche he spryngynge vp fro an hiy hath visitid vs."]},{"type":"verse","number":79,"content":["To yyue liyt to hem that sitten in derknessis and in schadewe of deeth; to dresse oure feet in to the weie of pees."]},{"type":"verse","number":80,"content":["And the child wexide, and was coumfortid in spirit, and was in desert placis `til to the dai of his schewing to Israel."]}],"footnotes":[]},"thisChapterLink":"/api/eng_w88/LUK/1.json","thisChapterAudioLinks":{},"nextChapterApiLink":"/api/eng_w88/LUK/2.json","nextChapterAudioLinks":{},"previousChapterApiLink":"/api/eng_w88/MRK/16.json","previousChapterAudioLinks":{},"numberOfVerses":80}