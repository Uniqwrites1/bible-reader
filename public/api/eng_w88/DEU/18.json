{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"DEU","translationId":"eng_w88","name":"Deuteronomy","commonName":"Deuteronomy","title":"Deuteronomy","order":5,"numberOfChapters":34,"sha256":"d2cf1a017900e38c6799f83c8ce97bf8d65da53d6ce62cd06e6be9d136aef207","firstChapterApiLink":"/api/eng_w88/DEU/1.json","lastChapterApiLink":"/api/eng_w88/DEU/34.json","totalNumberOfVerses":959},"chapter":{"number":18,"content":[{"type":"verse","number":1,"content":["Preestis and dekenes, and alle men that ben of the same lynage, schulen `not haue part and eritage with the tother puple of Israel, for thei schulen ete the sacrifices of the Lord, and the offryngis of hym;"]},{"type":"verse","number":2,"content":["and thei schulen not take ony othir thing of the possessioun of her britheren; for the Lord hym silf is the `eritage of hem, as he spak to hem."]},{"type":"verse","number":3,"content":["This schal be the doom",{"noteId":43},"of preestis of the puple, and of hem that offren sacrifices; whether `thei offren an oxe, ether a scheep, thei schulen yyue to the preest the schuldre, and the paunche, the firste fruytis of wheete,"]},{"type":"verse","number":4,"content":["and of wyn, and of oile, and a part of wollis of the scheryng of scheep."]},{"type":"verse","number":5,"content":["For thi Lord God chees hym of alle thi lynagis, that he stonde and mynystre to `the name of the Lord, he and hise sones, with outen ende."]},{"type":"verse","number":6,"content":["If a dekene goith out of oon of thi citees of al Israel, in which he dwellith, `and wole come and desirith the place which the Lord chees,"]},{"type":"verse","number":7,"content":["he schal mynystre in the name of his Lord God as alle hise britheren dekenes, that schulen stonde in that tyme byfore the Lord."]},{"type":"verse","number":8,"content":["He schal take the same part of meetis, `which and othere dekenes schulen take; outakun that that is due to hym in his citee, bi `successioun ethir eritage `of fadir."]},{"type":"verse","number":9,"content":["Whanne thou hast entrid in to the lond which thi Lord God schal yyue to thee, be thou war lest thou wole sue abhomynaciouns of tho folkis;"]},{"type":"verse","number":10,"content":["noon be foundun in thee that clensith his sone, ether his douytir, `and ledith bi the fier, ethir that axith questiouns of dyuynouris `that dyuynen aboute the auteris, and that taketh hede to dremes and chiteryng of bryddis; nethir ony wicche be,"]},{"type":"verse","number":11,"content":["nethir an enchauntere, `that is, that disseyueth mennus iyen that a thing seme that is not; nether a man take counsel at hem that han a feend spekynge `in the wombe, nether take counsel at false dyuynouris nethir seke of deed men the treuthe."]},{"type":"verse","number":12,"content":["For the Lord hath abhomynacioun of alle these thingis, and for siche wickidnessis he schal do awei hem in thin entryng."]},{"type":"verse","number":13,"content":["Thou schalt be perfit and without filthe, with thi Lord God."]},{"type":"verse","number":14,"content":["These hethen men, `the lond of whiche thou schalt welde, heren hem that worchen bi chiteryng of briddis, and false dyuynouris; forsothe thou art tauyt in other maner of thi Lord God."]},{"type":"verse","number":15,"content":["Thi Lord God schal reise a prophete of thi folk and of thi britheren as me, thou schalt here hym;"]},{"type":"verse","number":16,"content":["as thou axidist of thi Lord God in Oreb, whanne the cumpany was gaderid, and thou seidist, Y schal no more here the vois of my Lord God, and Y schal no more se `this grettiste fier, lest Y die."]},{"type":"verse","number":17,"content":["And the Lord seide to me, Thei spaken wel alle thingis."]},{"type":"verse","number":18,"content":["Y schal reise to hem a prophete, lijk thee, of the myddis of her britheren, and Y schal putte my wordis in his mouth, and he schal speke to hem alle thingis, whiche I schal comaunde to him."]},{"type":"verse","number":19,"content":["Forsothe Y schal be vengere of `that man, that nyle here the wordis `of hym, whiche he schal speke in my name."]},{"type":"verse","number":20,"content":["`Sotheli a prophete `schal be slayn, which is bischrewid with pride, and wole speke in my name tho thingis, whiche Y comaundide not to hym, that he schulde seie, ethir bi the name of alien goddis."]},{"type":"verse","number":21,"content":["That if thou answerist bi pryuy thouyt, Hou may Y vndirstonde the word, which the Lord spak not? thou schalt haue this signe,",{"noteId":44}]},{"type":"verse","number":22,"content":["`The Lord spak not this thing which thilke prophete biforseid in the name of the Lord, `and it bifallith not, but `the prophete feynede bi the pride of his soule, and therfor thou schalt not drede hym."]}],"footnotes":[{"noteId":43,"caller":"+","text":"that is, the thing iustly youun ether grauntid.","reference":{"chapter":18,"verse":3}},{"noteId":44,"caller":"+","text":"to knowe a false prophete fro a trewe prophete.","reference":{"chapter":18,"verse":21}}]},"thisChapterLink":"/api/eng_w88/DEU/18.json","thisChapterAudioLinks":{},"nextChapterApiLink":"/api/eng_w88/DEU/19.json","nextChapterAudioLinks":{},"previousChapterApiLink":"/api/eng_w88/DEU/17.json","previousChapterAudioLinks":{},"numberOfVerses":22}