{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"DEU","translationId":"eng_w88","name":"Deuteronomy","commonName":"Deuteronomy","title":"Deuteronomy","order":5,"numberOfChapters":34,"sha256":"d2cf1a017900e38c6799f83c8ce97bf8d65da53d6ce62cd06e6be9d136aef207","firstChapterApiLink":"/api/eng_w88/DEU/1.json","lastChapterApiLink":"/api/eng_w88/DEU/34.json","totalNumberOfVerses":959},"chapter":{"number":20,"content":[{"type":"verse","number":1,"content":["If thou goist out to batel ayens thin enemyes, and seest multitude of knyytis, and charis, and grettere multitude of the aduersarie oost than thou hast, thou schalt not drede hem; for thi Lord God is with thee, that ledde thee out of the lond of Egipt."]},{"type":"verse","number":2,"content":["Sotheli whanne the batel neiyeth now, the preest schal stonde bifor the scheltrun, and thus he schal speke to the puple,"]},{"type":"verse","number":3,"content":["Thou, Israel, here to dai, ye han batel ayens youre enemyes; youre herte drede not, `nyle ye drede; nyle ye yyue stede, drede ye not hem;"]},{"type":"verse","number":4,"content":["for youre Lord God is in the myddis of you, and he schal fiyte for you ayens aduersaries, that he delyuere you fro perel."]},{"type":"verse","number":5,"content":["`Also the duykis schulen crie bi alle cumpanyes, `while the oost schal here, Who is a man that bildide a newe hows, and halewide not it?",{"noteId":45},"go he and turne ayen into his hows, lest perauenture he die in batel, and another man halewe it."]},{"type":"verse","number":6,"content":["Who is a man that plauntide a vyner, and not yit made it to be comyn, and of which it is leeueful to alle men to ete? go he, and turne ayen in to his hows, lest perauenture he die in batel, and anothir man be set in his office."]},{"type":"verse","number":7,"content":["Who is a man that spowside a wijf, and `took not hir `bi fleischli knowyng? go he, and turne ayen in to his hows, lest perauenture he die in batel, and anothir man take hir."]},{"type":"verse","number":8,"content":["Whanne these thingis ben seid, thei schulen adde othere thingis, and schulen speke to the peple, Who is a ferdful man, and of gastful herte? go he, and turne ayen in to his hows, lest he make `the hertis of his britheren for to drede, as he is agast bi drede."]},{"type":"verse","number":9,"content":["And whanne the duykis of the oost ben stille, and han maad ende of speking, ech `of the princis and cheuenteyns of the oost schal make redie his cumpeneyes to batel."]},{"type":"verse","number":10,"content":["If ony tyme thou schalt go to a citee to ouercome it, first thou schalt profire pees to it.",{"noteId":46}]},{"type":"verse","number":11,"content":["If the citee resseyueth, and openeth to thee the yatis, al the puple that is ther ynne schal be saued, and schal serue thee vndur tribut."]},{"type":"verse","number":12,"content":["Sotheli if they nylen make boond of pees, and bigynnen batel ayens thee, thou schalt fiyte ayens it."]},{"type":"verse","number":13,"content":["And whanne thi Lord God hath bitake it in thin hond, thou schalt smyte bi the scharpnesse of swerd al thing of male kynde which is ther ynne,"]},{"type":"verse","number":14,"content":["with out wymmen, and yonge children, beestis and othere thingis that ben in the citee. Thou schalt departe al the prey to the oost, and thou schalt ete of the spuylis of thin enemyes, whiche spuylis thi Lord God yaf to thee."]},{"type":"verse","number":15,"content":["Thus thou schalt do to alle the citees, that ben ful fer fro thee, and ben not of these citees which thou schalt take in to possessioun."]},{"type":"verse","number":16,"content":["Sotheli of these citees that schulen be youun to thee, thou schalt not suffre eny to lyue,"]},{"type":"verse","number":17,"content":["but thou schalt sle bi the scharpnesse of swerd; that is to seie, Ethei, and Ammorrey, and Cananei, Ferezei, Euey, and Jebusei, as `thi Lord God comaundide to thee;"]},{"type":"verse","number":18,"content":["lest perauenture thei techen you to do alle abhomynaciouns, whiche thei wrouyten to her goddis, and ye doon synne ayens youre Lord God."]},{"type":"verse","number":19,"content":["Whanne thou hast bisegid a citee `in myche tyme, and hast cumpassid with strengthingis that thou ouercome it, thou schalt not kitte doun trees, of whiche `me may ete, nether thou schalt waste the cuntrey `bi cumpas with axis; for it is `a tree, and not man, nether it may encresse the noumbre of fiyteris ayens thee."]},{"type":"verse","number":20,"content":["Forsothe if onye ben not appil trees, but `of the feeld, and ben able in to othere vsis, kitte doun, and make thou engynes, til thou take the citee that fiytith ayens thee."]}],"footnotes":[{"noteId":45,"caller":"+","text":"and halewide not it, that is, made not a solempne feeste of enhabiting therof.","reference":{"chapter":20,"verse":5}},{"noteId":46,"caller":"+","text":"profre pees to il, that is vndurstondun of citees without the lond of biheest.","reference":{"chapter":20,"verse":10}}]},"thisChapterLink":"/api/eng_w88/DEU/20.json","thisChapterAudioLinks":{},"nextChapterApiLink":"/api/eng_w88/DEU/21.json","nextChapterAudioLinks":{},"previousChapterApiLink":"/api/eng_w88/DEU/19.json","previousChapterAudioLinks":{},"numberOfVerses":20}