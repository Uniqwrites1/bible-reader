{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"MAT","translationId":"eng_w88","name":"Matthew","commonName":"Matthew","title":"The Gospel According to Matthew","order":40,"numberOfChapters":28,"sha256":"c2ac2546311968509db4f4402ef37622650f582c659c8bb3ab6af89a298d099a","firstChapterApiLink":"/api/eng_w88/MAT/1.json","lastChapterApiLink":"/api/eng_w88/MAT/28.json","totalNumberOfVerses":1071},"chapter":{"number":28,"content":[{"type":"verse","number":1,"content":["But in the euentid of the sabat, that bigynneth to schyne in the firste dai of the woke, Marie Mawdelene cam, and another Marie, to se the sepulcre."]},{"type":"verse","number":2,"content":["And lo! ther was maad a greet ertheschakyng; for the aungel of the Lord cam doun fro heuene, and neiyede, and turnede awei the stoon, and sat theron."]},{"type":"verse","number":3,"content":["And his lokyng was as leit, and hise clothis as snowe;"]},{"type":"verse","number":4,"content":["and for drede of hym the keperis weren afeerd, and thei weren maad as deede men."]},{"type":"verse","number":5,"content":["But the aungel answeride, and seide to the wymmen, Nyle ye drede, for Y woot that ye seken Jhesu, that was crucified;"]},{"type":"verse","number":6,"content":["he is not here, for he is risun, as he seide; come ye, and se ye the place, where the Lord was leid."]},{"type":"verse","number":7,"content":["And go ye soone, and seie ye to his disciplis, that he is risun. And lo! he schal go bifore you in to Galilee; there ye schulen se hym."]},{"type":"verse","number":8,"content":["Lo! Y haue biforseid to you. And thei wenten out soone fro the biriels, with drede and greet ioye, rennynge to telle to hise disciplis."]},{"type":"verse","number":9,"content":["And lo! Jhesus mette hem, and seide, Heile ye. And thei neiyeden, and heelden his feet, and worschipiden him."]},{"type":"verse","number":10,"content":["Thanne Jhesus seide to hem, Nyle ye drede; go ye, `telle ye to my britheren, that thei go in to Galile; there thei schulen se me."]},{"type":"verse","number":11,"content":["And whanne thei weren goon, lo! summe of the keperis camen in to the citee, and telden to the princis of prestis alle thingis that weren doon."]},{"type":"verse","number":12,"content":["And whanne thei weren gaderid togidere with the elder men, and hadden take her counseil, thei yauen to the kniytis miche monei, and seiden, Seie ye,"]},{"type":"verse","number":13,"content":["that hise disciplis camen bi nyyt, and han stolen hym, while ye slepten."]},{"type":"verse","number":14,"content":["And if this be herd of the iustice, we schulen counseile hym, and make you sikir."]},{"type":"verse","number":15,"content":["And whanne the monei was takun, thei diden, as thei weren tauyt. And this word is pupplischid among the Jewis, til in to this day."]},{"type":"verse","number":16,"content":["And the enleuen disciplis wenten in to Galilee, in to an hille, where Jhesus hadde ordeyned to hem."]},{"type":"verse","number":17,"content":["And thei sayn hym, and worschipiden; but summe of hem doutiden."]},{"type":"verse","number":18,"content":["And Jhesus cam nyy, and spak to hem, and seide, Al power in heuene and in erthe is youun to me."]},{"type":"verse","number":19,"content":["Therfor go ye, and teche alle folkis, baptisynge hem in the name of the Fadir, and of the Sone, and of the Hooli Goost;"]},{"type":"verse","number":20,"content":["techynge hem to kepe alle thingis, what euer thingis Y haue comaundid to you; and lo! Y am with you in alle daies, in to the ende of the world."]}],"footnotes":[]},"thisChapterLink":"/api/eng_w88/MAT/28.json","thisChapterAudioLinks":{},"nextChapterApiLink":"/api/eng_w88/MRK/1.json","nextChapterAudioLinks":{},"previousChapterApiLink":"/api/eng_w88/MAT/27.json","previousChapterAudioLinks":{},"numberOfVerses":20}