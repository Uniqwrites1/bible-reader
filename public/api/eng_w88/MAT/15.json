{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"MAT","translationId":"eng_w88","name":"Matthew","commonName":"Matthew","title":"The Gospel According to Matthew","order":40,"numberOfChapters":28,"sha256":"c2ac2546311968509db4f4402ef37622650f582c659c8bb3ab6af89a298d099a","firstChapterApiLink":"/api/eng_w88/MAT/1.json","lastChapterApiLink":"/api/eng_w88/MAT/28.json","totalNumberOfVerses":1071},"chapter":{"number":15,"content":[{"type":"verse","number":1,"content":["Thanne the scribis and the Farisees camen to hym fro Jerusalem, and seiden,"]},{"type":"verse","number":2,"content":["Whi breken thi disciplis the tradiciouns of eldere men? for thei waisschen not her hondis, whanne thei eten breed."]},{"type":"verse","number":3,"content":["He answeride, and seide to hem, Whi breken ye the maundement of God for youre tradicioun?"]},{"type":"verse","number":4,"content":["For God seide, Honoure thi fadir and thi modir, and he that cursith fadir or modir, die bi deeth."]},{"type":"verse","number":5,"content":["But ye seien, Who euer seith to fadir or modir, What euere yifte is of me, it schal profite to thee;"]},{"type":"verse","number":6,"content":["and he hath not worschipid his fadir or his modir; and ye han maad the maundement of God voide for youre tradicioun."]},{"type":"verse","number":7,"content":["Ypocritis, Isaie, the prophete, prophesiede wel of you,"]},{"type":"verse","number":8,"content":["and seide, This puple honourith me with lippis, but her herte is fer fro me;"]},{"type":"verse","number":9,"content":["and thei worschipen me `with outen cause, techynge the doctrines and maundementis of men."]},{"type":"verse","number":10,"content":["And whanne the puple weren clepid to gidere to hym, he seide to hem, Here ye, and `vndurstonde ye."]},{"type":"verse","number":11,"content":["That thing that entrith in to the mouth, defoulith not a man; but that thing that cometh out of the mouth, defoulith a man."]},{"type":"verse","number":12,"content":["Thanne hise disciplis camen, and seiden to hym, Thou knowist, that, if this word be herd, the Farisees ben sclaundrid?"]},{"type":"verse","number":13,"content":["And he answeride, and seide, Eueri plauntyng, that my fadir of heuene hath not plauntid, shal be drawun vp by the roote."]},{"type":"verse","number":14,"content":["Suffre ye hem; thei ben blynde, and leederis of blynde men. And if a blynd man lede a blynd man, bothe fallen doun in to the diche."]},{"type":"verse","number":15,"content":["Petre answeride, and seide to hym, Expowne to vs this parable."]},{"type":"verse","number":16,"content":["And he seide, Yit `ye ben also with oute vndurstondyng?"]},{"type":"verse","number":17,"content":["Vndurstonden ye not, that al thing that entrith in to the mouth, goith in to the wombe, and is sent out in to the goyng awei?"]},{"type":"verse","number":18,"content":["But tho thingis that comen forth fro the mouth, goon out of the herte, and tho thingis defoulen a man."]},{"type":"verse","number":19,"content":["For of the herte goon out yuele thouytis, mansleyngis, auowtries, fornycaciouns, theftis, fals witnessyngis, blasfemyes."]},{"type":"verse","number":20,"content":["Thes thingis it ben that defoulen a man; but to ete with hondis not waischun, defoulith not a man."]},{"type":"verse","number":21,"content":["And Jhesus yede out fro thennus, and wente in to the coostis of Tire and Sidon."]},{"type":"verse","number":22,"content":["And lo! a womman of Canane yede out of tho coostis, and criede, and seide to him, Lord, the sone of Dauid, haue merci on me; my douyter is yuel traueilid of a feend."]},{"type":"verse","number":23,"content":["And he answeride not to hir a word. And hise disciplis camen, and preieden hym, and seiden, Leue thou hir, for she crieth aftir vs."]},{"type":"verse","number":24,"content":["He answeride, and seide, Y am not sent, but to the scheep of the hous of Israel that perischiden."]},{"type":"verse","number":25,"content":["And she cam, and worschipide hym, and seide, Lord, helpe me."]},{"type":"verse","number":26,"content":["Which answeride, and seide, It is not good to take the breed of children, and caste to houndis."]},{"type":"verse","number":27,"content":["And she seide, Yhis, Lord; for whelpis eten of the crummes, that fallen doun fro the bord of her lordis."]},{"type":"verse","number":28,"content":["Thanne Jhesus answeride, and seide to hir, A! womman, thi feith is greet; be it doon to thee, as thou wolt. And hir douytir was helid fro that hour."]},{"type":"verse","number":29,"content":["And whanne Jhesus hadde passed fro thennus, he cam bisidis the see of Galilee. And he yede vp in to an hil, and sat there."]},{"type":"verse","number":30,"content":["And myche puple cam to hym, and hadden with hem doumbe men and crokid, feble and blynde, and many other; and thei castiden doun hem at hise feet. And he helide hem,"]},{"type":"verse","number":31,"content":["so that the puple wondriden seynge doumbe men spekynge, and crokid goynge, blynde men seynge; and thei magnyfieden God of Israel."]},{"type":"verse","number":32,"content":["And Jhesus, whanne hise disciplis weren clepid to gidere, seide to hem, Y haue reuthe of the puple, for thei han abiden now thre daies with me, and han no thing to ete; and Y wole not leeue hem fastynge, lest thei failen in the weie."]},{"type":"verse","number":33,"content":["And the disciplis seien to him, Wherof thanne so many looues among vs in desert, to fulfille so greet a puple?"]},{"type":"verse","number":34,"content":["And Jhesus seide to hem, Hou many looues han ye? And thei seiden, Seuene, and a fewe smale fisshis."]},{"type":"verse","number":35,"content":["And he comaundide to the puple, to sitte to mete on the erthe."]},{"type":"verse","number":36,"content":["And he took seuene looues and fyue fischis, and dide thankyngis, and brak, and yaf to hise disciplis; and the disciplis yauen to the puple."]},{"type":"verse","number":37,"content":["And alle eten, and weren fulfillid, and thei token that that was left of relifes, seuene lepis fulle."]},{"type":"verse","number":38,"content":["And thei that eten weren foure thousynde of men, with outen litle children and wymmen."]},{"type":"verse","number":39,"content":["And whanne he hadde left the puple, he wente vp in to a boot, and cam in to the coostis of Magedan."]}],"footnotes":[]},"thisChapterLink":"/api/eng_w88/MAT/15.json","thisChapterAudioLinks":{},"nextChapterApiLink":"/api/eng_w88/MAT/16.json","nextChapterAudioLinks":{},"previousChapterApiLink":"/api/eng_w88/MAT/14.json","previousChapterAudioLinks":{},"numberOfVerses":39}