{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"JHN","translationId":"eng_w88","name":"John","commonName":"John","title":"The Gospel According to John","order":43,"numberOfChapters":21,"sha256":"765b6bb46415a58d3d2d2bfd339d2140c988f2a15e32e5feaf07dd0b88664911","firstChapterApiLink":"/api/eng_w88/JHN/1.json","lastChapterApiLink":"/api/eng_w88/JHN/21.json","totalNumberOfVerses":879},"chapter":{"number":12,"content":[{"type":"verse","number":1,"content":["Therfor Jhesus bifor sixe daies of pask cam to Bethanye, where Lazarus hadde be deed, whom Jhesus reiside."]},{"type":"verse","number":2,"content":["And thei maden to hym a soopere there, and Martha mynystride to hym; and Lazarus was oon of men that saten at the mete with hym."]},{"type":"verse","number":3,"content":["Therfor Marie took a pound of oynement of trewe narde precious, and anoyntide the feet of Jhesu, and wipte hise feet with hir heeris; and the hous was fulfillid of the sauour of the oynement."]},{"type":"verse","number":4,"content":["Therfor Judas Scarioth, oon of hise disciplis, that was to bitraye hym,"]},{"type":"verse","number":5,"content":["seide, Whi is not this oynement seeld for thre hundrid pens, and is youun to nedi men?"]},{"type":"verse","number":6,"content":["But he seide this thing, not for it perteynede to hym of nedi men, but for he was a theef, and he hadde the pursis, and bar tho thingis that weren sent."]},{"type":"verse","number":7,"content":["Therfor Jhesus seide, Suffre ye hir, that in to the day of my biriyng sche kepe that;"]},{"type":"verse","number":8,"content":["for ye schulen euermore haue pore men with you, but ye schulen not euermore haue me."]},{"type":"verse","number":9,"content":["Therfore myche puple of Jewis knew, that Jhesus was there; and thei camen, not oonli for Jhesu, but to se Lazarus, whom he hadde reisid fro deth."]},{"type":"verse","number":10,"content":["But the princis of prestis thouyten to sle Lazarus,"]},{"type":"verse","number":11,"content":["for manye of the Jewis wenten awei for him, and bileueden in Jhesu."]},{"type":"verse","number":12,"content":["But on the morew a myche puple, that cam togidere to the feeste dai, whanne thei hadden herd, that Jhesus cam to Jerusalem,"]},{"type":"verse","number":13,"content":["token braunchis of palmes, and camen forth ayens hym, and crieden, Osanna, blessid is the kyng of Israel, that cometh in the name of the Lord."]},{"type":"verse","number":14,"content":["And Jhesus foond a yonge asse, and sat on hym,"]},{"type":"verse","number":15,"content":["as it is writun, The douytir of Syon, nyle thou drede; lo! thi kyng cometh, sittynge on `an asse fole."]},{"type":"verse","number":16,"content":["Hise disciplis knewen not first these thingis, but whanne Jhesus was glorified, thanne thei hadden mynde, for these thingis weren writun of hym, and these thingis thei diden to hym."]},{"type":"verse","number":17,"content":["Therfor the puple bar witnessyng, that was with hym, whanne he clepide Lazarus fro the graue, and reiside hym fro deth."]},{"type":"verse","number":18,"content":["And therfor the puple cam, and mette with hym, for thei herden that he hadde don this signe."]},{"type":"verse","number":19,"content":["Therfor the Farisees seiden to hem silf, Ye seen, that we profiten no thing; lo! al the world wente aftir hym."]},{"type":"verse","number":20,"content":["And there weren summe hethene men, of hem that hadden come vp to worschipe in the feeste dai."]},{"type":"verse","number":21,"content":["And these camen to Filip, that was of Bethsaida of Galilee, and preieden hym, and seiden, Sire, we wolen se Jhesu."]},{"type":"verse","number":22,"content":["Filip cometh, and seith to Andrew; eft Andrew and Filip seiden to Jhesu."]},{"type":"verse","number":23,"content":["And Jhesus answerde `to hem, and seide, The our cometh, that mannus sone be clarified."]},{"type":"verse","number":24,"content":["Treuli, treuli, Y seie to you, but a corn of whete falle in to the erthe, and be deed, it dwellith aloone;"]},{"type":"verse","number":25,"content":["but if it be deed, it bryngith myche fruyt. He that loueth his lijf, schal leese it; and he that hatith his lijf in this world, kepith it in to euerlastynge lijf."]},{"type":"verse","number":26,"content":["If ony man serue me, sue he me; and where Y am, there my mynystre schal be. If ony man serue me, my fadir schal worschipe hym."]},{"type":"verse","number":27,"content":["Now my soule is troublid, and what schal Y seie? Fadir, saue me fro this our; but therfor Y cam in to this our;"]},{"type":"verse","number":28,"content":["fadir, clarifie thi name. And a vois cam fro heuene, and seide, And Y haue clarified, and eft Y schal clarifie."]},{"type":"verse","number":29,"content":["Therfor the puple that stood, and herde, seide, that `thundur was maad; othere men seide, an aungel spak to hym."]},{"type":"verse","number":30,"content":["Jhesus answerde, and seide, This vois cam not for me, but for you."]},{"type":"verse","number":31,"content":["Now is the doom of the world, now the prince of this world schal be cast out."]},{"type":"verse","number":32,"content":["And if Y schal be enhaunsid fro the erthe, Y schal drawe alle thingis to my silf."]},{"type":"verse","number":33,"content":["And he seide this thing, signifiynge bi what deth he `was to die."]},{"type":"verse","number":34,"content":["And the puple answeride to hym, We han herd of the lawe, that Crist dwellith with outen ende; and hou seist thou, It bihoueth mannys sone to be arerid?"]},{"type":"verse","number":35,"content":["Who is this mannus sone? And thanne Jhesus seith to hem, Yit a litil liyt is in you; walke ye, the while ye han liyt, that derknessis catche you not; he that wandrith in derknessis, woot nere whidur he goith."]},{"type":"verse","number":36,"content":["While ye han liyt, bileue ye in liyt, that ye be the children of liyt. Jhesus spak these thingis, and wente, and hidde hym fro hem."]},{"type":"verse","number":37,"content":["And whanne he hadde don so many myraclis bifor hem, thei bileueden not `in to hym;"]},{"type":"verse","number":38,"content":["that the word of Ysaie, the prophete, schulde be fulfillid, which he seide, Lord, who bileuede to oure heryng, and to whom is the arm of the Lord schewid?"]},{"type":"verse","number":39,"content":["Therfor thei myyten not bileue, for eft Ysaye seide,"]},{"type":"verse","number":40,"content":["He hath blyndid her iyen, and he hath maad hard the herte of hem, that thei se not with iyen, and vndurstonde with herte; and that thei be conuertid, and Y heele hem."]},{"type":"verse","number":41,"content":["Ysaye seide these thingis, whanne he say the glorie of hym, and spak of hym."]},{"type":"verse","number":42,"content":["Netheles `of the pryncis manye bileueden in hym, but for the Farisees thei knowlechiden not, that thei schulden not be put out of the synagoge;"]},{"type":"verse","number":43,"content":["for thei loueden the glorie of men, more than the glorie of God."]},{"type":"verse","number":44,"content":["And Jhesus criede, and seide, He that bileueth in me, bileueth not in me, but in hym that sente me."]},{"type":"verse","number":45,"content":["He that seeth me, seeth hym that sente me."]},{"type":"verse","number":46,"content":["Y liyt cam in to the world, that ech that bileueth in me, dwelle not in derknessis."]},{"type":"verse","number":47,"content":["And if ony man herith my words, and kepith hem, Y deme hym not; for Y cam not, that Y deme the world, but that Y make the world saaf."]},{"type":"verse","number":48,"content":["He that dispisith me, and takith not my wordis, hath hym that schal iuge hym; thilke word that Y haue spokun, schal deme hym in the last dai."]},{"type":"verse","number":49,"content":["For Y haue not spokun of my silf, but thilke fadir that sente me, yaf to me a maundement, what Y schal seie, and what Y schal speke."]},{"type":"verse","number":50,"content":["And Y woot, that his maundement is euerlastynge lijf; therfor tho thingis that Y speke, as the fadir seide to me, so Y speke."]}],"footnotes":[]},"thisChapterLink":"/api/eng_w88/JHN/12.json","thisChapterAudioLinks":{},"nextChapterApiLink":"/api/eng_w88/JHN/13.json","nextChapterAudioLinks":{},"previousChapterApiLink":"/api/eng_w88/JHN/11.json","previousChapterAudioLinks":{},"numberOfVerses":50}