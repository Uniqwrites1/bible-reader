{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"JHN","translationId":"eng_w88","name":"John","commonName":"John","title":"The Gospel According to John","order":43,"numberOfChapters":21,"sha256":"765b6bb46415a58d3d2d2bfd339d2140c988f2a15e32e5feaf07dd0b88664911","firstChapterApiLink":"/api/eng_w88/JHN/1.json","lastChapterApiLink":"/api/eng_w88/JHN/21.json","totalNumberOfVerses":879},"chapter":{"number":9,"content":[{"type":"verse","number":1,"content":["And Jhesus passynge, seiy a man blynd fro the birthe."]},{"type":"verse","number":2,"content":["And hise disciplis axiden hym, Maistir, what synnede this man, or hise eldris, that he schulde be borun blynd?"]},{"type":"verse","number":3,"content":["Jhesus answeride, Nether this man synnede, nether hise eldris; but that the werkis of God be schewid in hym."]},{"type":"verse","number":4,"content":["It bihoueth me to worche the werkis of hym that sente me, as longe as the dai is; the nyyt schal come, whanne no man may worche."]},{"type":"verse","number":5,"content":["As longe as Y am in the world, Y am the liyt of the world."]},{"type":"verse","number":6,"content":["Whanne he hadde seid these thingis, he spette in to the erthe, and made cley of the spotil, and anoyntide the cley on hise iyen,"]},{"type":"verse","number":7,"content":["and seide to hym, Go, and be thou waisschun in the watir of Siloe, that is to seie, Sent. Thanne he wente, and waisschide, and cam seynge."]},{"type":"verse","number":8,"content":["And so neiyboris, and thei that hadden seyn him bifor, for he was a beggere, seiden, Whether this is not he, that sat, and beggide?"]},{"type":"verse","number":9,"content":["Othere men seiden, That this it is; othere men seyden, Nai, but he is lijc hym."]},{"type":"verse","number":10,"content":["But he seide, That Y am. Therfor thei seiden to hym, Hou ben thin iyen openyd?"]},{"type":"verse","number":11,"content":["He answerde, Thilke man, that is seid Jhesus, made clei, and anoyntide myn iyen, and seide to me, Go thou to the watre of Siloe, and wassche; and Y wente, and wasschide, and say."]},{"type":"verse","number":12,"content":["And thei seiden to hym, Where is he? He seide, Y woot not."]},{"type":"verse","number":13,"content":["Thei leden hym that was blynd to the Farisees."]},{"type":"verse","number":14,"content":["And it was sabat, whanne Jhesus made cley, and openyde hise iyen."]},{"type":"verse","number":15,"content":["Eft the Farisees axiden hym, hou he hadde seyn. And he seide to hem, He leide to me cley on the iyen; and Y wasschide, and Y se."]},{"type":"verse","number":16,"content":["Therfor summe of the Fariseis seiden, This man is not of God, that kepith not the sabat. Othere men seiden, Hou may a synful man do these signes. And strijf was among hem."]},{"type":"verse","number":17,"content":["Therfor thei seien eftsoone to the blynd man, What seist thou of hym, that openyde thin iyen? And he seide, That he is a prophete."]},{"type":"verse","number":18,"content":["Therfor Jewis bileueden not of hym, that he was blynd, and hadde seyn, til thei clepiden his fadir and modir, that hadde seyn."]},{"type":"verse","number":19,"content":["And thei axiden hem, and seiden, Is this youre sone, which ye seien was borun blynd? hou thanne seeth he now?"]},{"type":"verse","number":20,"content":["His fadir and modir answeriden to hem, and seiden, We witen, that this is oure sone, and that he was borun blynd;"]},{"type":"verse","number":21,"content":["but hou he seeth now, we witen neuer, or who openyde hise iyen, we witen nere; axe ye hym, he hath age, speke he of hym silf."]},{"type":"verse","number":22,"content":["His fader and modir seiden these thingis, for thei dredden the Jewis; for thanne the Jewis hadden conspirid, that if ony man knoulechide hym Crist, he schulde be don out of the synagoge."]},{"type":"verse","number":23,"content":["Therfor his fadir and modir seiden, That he hath age, axe ye hym."]},{"type":"verse","number":24,"content":["Therfor eftsoone thei clepiden the man, that was blynd, and seiden to hym, Yyue thou glorie to God; we witen, that this man is a synnere."]},{"type":"verse","number":25,"content":["Thanne he seide, If he is a synnere, Y woot neuer; o thing Y woot, that whanne Y was blynd, now Y se."]},{"type":"verse","number":26,"content":["Therfor thei seiden to hym, What dide he to thee? hou openyde he thin iyen?"]},{"type":"verse","number":27,"content":["He answerde to hem, Y seide to you now, and ye herden; what wolen ye eftsoone here? whether ye wolen be maad hise discyplis?"]},{"type":"verse","number":28,"content":["Therfor thei cursiden hym, and seiden, Be thou his disciple; we ben disciplis of Moises."]},{"type":"verse","number":29,"content":["We witen, that God spak to Moises; but we knowen not this, of whennus he is."]},{"type":"verse","number":30,"content":["Thilke man answeride, and seide to hem, For in this is a wondurful thing, that ye witen not, of whennus he is, and he hath openyd myn iyen."]},{"type":"verse","number":31,"content":["And we witen, that God herith not synful men, but if ony `man is worschypere of God, and doith his wille, he herith hym."]},{"type":"verse","number":32,"content":["Fro the world it is not herd, that ony man openyde the iyen of a blynd borun man; but this were of God,"]},{"type":"verse","number":33,"content":["he myyt not do ony thing."]},{"type":"verse","number":34,"content":["Thei answeriden, and seiden to hym, Thou art al borun in synnes, and techist thou vs? And thei putten hym out."]},{"type":"verse","number":35,"content":["Jhesus herd, that thei hadden putte hym out; and whanne he hadde founde hym, he seide to hym, Bileuest thou in the sone of God?"]},{"type":"verse","number":36,"content":["He answerde, and seide, Lord, who is he, that Y bileue in hym?"]},{"type":"verse","number":37,"content":["And Jhesus seide to hym, And thou hast seyn him, and he it is, that spekith with thee."]},{"type":"verse","number":38,"content":["And he seide, Lord, Y byleue. And he felle doun, and worschipide hym."]},{"type":"verse","number":39,"content":["Therfore Jhesus seide to hym, Y cam in to this world, `in to doom, that thei that seen not, see, and thei that seen, be maad blynde."]},{"type":"verse","number":40,"content":["And summe of the Faryseis herden, that weren with hym, and thei seiden to hym, Whether we ben blynde?"]},{"type":"verse","number":41,"content":["Jhesus seide to hem, If ye weren blynde, ye schulden not haue synne; but now ye seien, That we seen, youre synne dwellith stille."]}],"footnotes":[]},"thisChapterLink":"/api/eng_w88/JHN/9.json","thisChapterAudioLinks":{},"nextChapterApiLink":"/api/eng_w88/JHN/10.json","nextChapterAudioLinks":{},"previousChapterApiLink":"/api/eng_w88/JHN/8.json","previousChapterAudioLinks":{},"numberOfVerses":41}