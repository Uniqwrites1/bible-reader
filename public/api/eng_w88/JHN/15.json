{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"JHN","translationId":"eng_w88","name":"John","commonName":"John","title":"The Gospel According to John","order":43,"numberOfChapters":21,"sha256":"765b6bb46415a58d3d2d2bfd339d2140c988f2a15e32e5feaf07dd0b88664911","firstChapterApiLink":"/api/eng_w88/JHN/1.json","lastChapterApiLink":"/api/eng_w88/JHN/21.json","totalNumberOfVerses":879},"chapter":{"number":15,"content":[{"type":"verse","number":1,"content":["Y am a very vyne, and my fadir is an erthe tilier."]},{"type":"verse","number":2,"content":["Ech braunch in me that berith not fruyt, he schal take awey it; and ech that berith fruyt, he schal purge it, that it bere the more fruyt."]},{"type":"verse","number":3,"content":["Now ye ben clene, for the word that Y haue spokun to you."]},{"type":"verse","number":4,"content":["Dwelle ye in me, and Y in you; as a braunche may not make fruyt of it silf, but it dwelle in the vyne, so nether ye, but ye dwelle in me."]},{"type":"verse","number":5,"content":["Y am a vyne, ye the braunchis. Who that dwellith in me, and Y in hym, this berith myche fruyt, for with outen me ye moun no thing do."]},{"type":"verse","number":6,"content":["If ony man dwellith not in me, he schal be caste out as a braunche, and schal wexe drie; and thei schulen gadere hym, and thei schulen caste hym in to the fier, and he brenneth."]},{"type":"verse","number":7,"content":["If ye dwellen in me, and my wordis dwelle in you, what euer thing ye wolen, ye schulen axe, and it schal be don to you."]},{"type":"verse","number":8,"content":["In this thing my fadir is clarified, that ye brynge forth ful myche fruyt, and that ye be maad my disciplis."]},{"type":"verse","number":9,"content":["As my fadir louede me, Y haue loued you; dwelle ye in my loue."]},{"type":"verse","number":10,"content":["If ye kepen my comaundementis, ye schulen dwelle in my loue; as Y haue kept the comaundementis of my fadir, and Y dwelle in his loue."]},{"type":"verse","number":11,"content":["These thingis Y spak to you, that my ioye be in you, and youre ioye be fulfillid."]},{"type":"verse","number":12,"content":["This is my comaundement, that ye loue togidere, as Y louede you."]},{"type":"verse","number":13,"content":["No man hath more loue than this, that a man putte his lijf for hise freendis."]},{"type":"verse","number":14,"content":["Ye ben my freendis if ye doen tho thingis, that Y comaunde to you."]},{"type":"verse","number":15,"content":["Now Y schal not clepe you seruauntis, for the seruaunt woot not, what his lord schal do; but Y haue clepid you freendis, for alle thingis what euere Y herde of my fadir, Y haue maad knowun to you."]},{"type":"verse","number":16,"content":["Ye han not chosun me, but Y chees you; and Y haue put you, that ye go, and brynge forth fruyt, and youre fruyt dwelle; that what euere thing ye axen the fadir in my name, he yyue to you."]},{"type":"verse","number":17,"content":["These thingis Y comaunde to you, that ye loue togidere."]},{"type":"verse","number":18,"content":["If the world hatith you, wite ye, that it hadde me in hate rather than you."]},{"type":"verse","number":19,"content":["If ye hadden be of the world, the world schulde loue that thing that was his; but for ye ben not of the world, but Y chees you fro the world, therfor the world hatith you."]},{"type":"verse","number":20,"content":["Haue ye mynde of my word, which Y seide to you, The seruaunt is not grettere than his lord. If thei han pursued me, thei schulen pursue you also; if thei han kept my word, thei schulen kepe youre also."]},{"type":"verse","number":21,"content":["But thei schulen do to you alle these thingis for my name, for thei knowen not hym that sente me."]},{"type":"verse","number":22,"content":["If Y hadde not comun, and hadde not spokun to hem, thei schulden not haue synne; but now thei haue noon excusacioun of her synne."]},{"type":"verse","number":23,"content":["He that hatith me, hatith also my fadir."]},{"type":"verse","number":24,"content":["If Y hadde not doon werkis in hem, whiche noon other man dide, thei schulden not haue synne; but now both thei han seyn, and hatid me and my fadir."]},{"type":"verse","number":25,"content":["But that the word be fulfillid, that is writun in her lawe, For thei hadden me in hate with outen cause."]},{"type":"verse","number":26,"content":["But whanne the coumfortour schal come, which Y schal sende to you fro the fadir, a spirit of treuthe, which cometh of the fadir, he schal bere witnessyng of me;"]},{"type":"verse","number":27,"content":["and ye schulen bere witnessyng, for ye ben with me fro the bigynnyng."]}],"footnotes":[]},"thisChapterLink":"/api/eng_w88/JHN/15.json","thisChapterAudioLinks":{},"nextChapterApiLink":"/api/eng_w88/JHN/16.json","nextChapterAudioLinks":{},"previousChapterApiLink":"/api/eng_w88/JHN/14.json","previousChapterAudioLinks":{},"numberOfVerses":27}