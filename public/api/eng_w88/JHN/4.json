{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"JHN","translationId":"eng_w88","name":"John","commonName":"John","title":"The Gospel According to John","order":43,"numberOfChapters":21,"sha256":"765b6bb46415a58d3d2d2bfd339d2140c988f2a15e32e5feaf07dd0b88664911","firstChapterApiLink":"/api/eng_w88/JHN/1.json","lastChapterApiLink":"/api/eng_w88/JHN/21.json","totalNumberOfVerses":879},"chapter":{"number":4,"content":[{"type":"verse","number":1,"content":["Therfor as Jhesu knew, that the Farisees herden, that Jhesu makith and baptisith mo disciplis than Joon,"]},{"type":"verse","number":2,"content":["thouy Jhesus baptiside not, but hise disciplis, he lefte Judee,"]},{"type":"verse","number":3,"content":["and wente ayen in to Galilee."]},{"type":"verse","number":4,"content":["And it bihofte hym to passe bi Samarie."]},{"type":"verse","number":5,"content":["Therfor Jhesus cam in to a citee of Samarie, that is seid Sicar, bisidis the place, that Jacob yaf to Joseph, his sone."]},{"type":"verse","number":6,"content":["And the welle of Jacob was there; and Jhesus was weri of the iourney, and sat thus vpon the welle. And the our was, as it were the sixte."]},{"type":"verse","number":7,"content":["And a womman cam fro Samarie, to drawe watir. And Jhesus seith to hir, Yyue me drynk."]},{"type":"verse","number":8,"content":["And hise disciplis weren gon in to the citee, to bie mete."]},{"type":"verse","number":9,"content":["Therfor thilke womman of Samarie seith to him, Hou thou, `whanne thou art a Jewe, axist of me drynk, that am a womman of Samarie? for Jewis vsiden not to dele with Samaritans."]},{"type":"verse","number":10,"content":["Jhesus answerde, and seide to hir, If thou wistist the yifte of God, and who `he is, that seith to thee, Yyue me drynk, thou perauenture woldist haue axid of hym, and he schulde haue youun to thee quyk watir."]},{"type":"verse","number":11,"content":["The womman seith to him, Sire, thou hast not where ynne to drawe, and the pit is deep; wherof thanne hast thou quik watir?"]},{"type":"verse","number":12,"content":["Whethir thou art grettere than oure fadir Jacob, that yaf to vs the pit? and he drank therof, and hise sones, and hise beestis."]},{"type":"verse","number":13,"content":["Jhesus answerde, and seide to hir, Eche man that drynkith of this watir, schal thirste efte soone; but he that drynkith of the watir that Y schal yyue hym, schal not thirste with outen ende; but the watir that Y schal yyue hym,"]},{"type":"verse","number":14,"content":["schal be maad in hym a welle `of watir, spryngynge vp in to euerlastynge lijf."]},{"type":"verse","number":15,"content":["The womman seith to hym, Sire, yyue me this watir, that Y thirste not, nether come hidur to drawe."]},{"type":"verse","number":16,"content":["Jhesus seith to hir, Go, clepe thin hosebonde, and come hidir."]},{"type":"verse","number":17,"content":["The womman answerde, and seide, Y haue noon hosebonde. Jhesus seith to hir, Thou seidist wel, That Y haue noon hosebonde;"]},{"type":"verse","number":18,"content":["for thou hast hadde fyue hosebondis, and he that thou hast, is not thin hosebonde. This thing thou seidist sotheli."]},{"type":"verse","number":19,"content":["The womman seith to hym, Lord, Y se, that thou art a prophete."]},{"type":"verse","number":20,"content":["Oure fadris worschipiden in this hil, and ye seien, that at Jerusalem is a place, where it bihoueth to worschipe."]},{"type":"verse","number":21,"content":["Jhesus seith to hir, Womman, bileue thou to me, for the our schal come, whanne nether in this hil, nethir in Jerusalem, ye schulen worschipe the fadir."]},{"type":"verse","number":22,"content":["Ye worschipen that ye knowen not; we worschipen that that we knowen; for helthe is of the Jewis."]},{"type":"verse","number":23,"content":["But the tyme is comun, and now it is, whanne trewe worschiperis schulen worschipe the fadir in spirit and treuthe; for also the fadir sekith suche, that worschipen hym."]},{"type":"verse","number":24,"content":["God is a spirit, and it bihoueth hem that worschipen hym, to worschipe in spirit and treuthe."]},{"type":"verse","number":25,"content":["The womman seith to hym, Y woot that Messias is comun, that is seid Crist; therfor whanne he cometh, he schal telle vs alle thingis."]},{"type":"verse","number":26,"content":["Jhesus seith to hir, Y am he, that spekith with thee."]},{"type":"verse","number":27,"content":["And anoon hise disciplis camen, and wondriden, that he spak with the womman; netheles no man seide to hym, What sekist thou, or, What spekist thou with hir?"]},{"type":"verse","number":28,"content":["Therfor the womman lefte hir watir pot, and wente in to the citee, and seide to tho men,"]},{"type":"verse","number":29,"content":["Come ye, and se ye a man, that seide to me alle thingis that Y haue don; whether he be Crist?"]},{"type":"verse","number":30,"content":["And thei wenten out of the citee, and camen to hym."]},{"type":"verse","number":31,"content":["In the mene while hise disciplis preieden hym, and seiden, Maistir, ete."]},{"type":"verse","number":32,"content":["But he seide to hem, Y haue mete to ete, that ye knowen not."]},{"type":"verse","number":33,"content":["Therfor disciplis seiden togidir, Whether ony man hath brouyt him mete to ete?"]},{"type":"verse","number":34,"content":["Jhesus seith to hem, My mete is, that Y do the wille of hym that sente me, that Y perfourme the werk of hym."]},{"type":"verse","number":35,"content":["Whether ye seien not, that yit foure monethis ben, and rype corn cometh? Lo! Y seie to you, lifte vp youre iyen, and se ye the feeldis, for now thei ben white to repe."]},{"type":"verse","number":36,"content":["And he that repith takith hire, and gaderith fruyt in to euerlastynge lijf; that bothe he that sowith, and he that repith, haue ioye togidere."]},{"type":"verse","number":37,"content":["In this thing is the word trewe, for anothir is that sowith, and anothir that repith."]},{"type":"verse","number":38,"content":["Y sente you to repe, that that ye `haue not trauelid; `othere men han trauelid, and ye han entrid `in to her trauels."]},{"type":"verse","number":39,"content":["And of that citee many Samaritans bileueden in hym, for the word of the womman, that bare witnessyng, That he seide to me alle thingis that Y haue don."]},{"type":"verse","number":40,"content":["Therfor whanne Samaritans camen to hym, thei preieden hym to dwelle there; and he dwelte there twey daies."]},{"type":"verse","number":41,"content":["And many mo bileueden for his word,"]},{"type":"verse","number":42,"content":["and seiden to the womman, That now not for thi speche we bileuen; for we han herd, and we witen, that this is verili the sauyour of the world."]},{"type":"verse","number":43,"content":["And aftir twei daies he wente out fro thennus, and wente in to Galilee."]},{"type":"verse","number":44,"content":["And he bar witnessyng, that a profete in his owne cuntre hath noon onour."]},{"type":"verse","number":45,"content":["Therfor whanne he cam in to Galilee, men of Galilee resseyueden hym, whanne thei hadden seyn alle thingis that he hadde don in Jerusalem in the feeste dai; for also thei hadden comun to the feeste dai."]},{"type":"verse","number":46,"content":["Therfor he cam eftsoone in to the Cane of Galile, where he made the watir wiyn. And `a litil kyng was, whos sone was sijk at Cafarnaum."]},{"type":"verse","number":47,"content":["Whanne this hadde herd, that Jhesu schulde come fro Judee in to Galilee, he wente to hym, and preiede hym, that he schulde come doun, and heele his sone; for he bigan to die."]},{"type":"verse","number":48,"content":["Therfor Jhesus seide to him, But ye se tokenes and grete wondris, ye bileuen not."]},{"type":"verse","number":49,"content":["The litil kyng seith to hym, Lord, come doun, bifor that my sone die."]},{"type":"verse","number":50,"content":["Jhesus seith to hym, Go, thi sone lyueth. The man bileuede to the word, that Jhesus seide to hym, and he wente."]},{"type":"verse","number":51,"content":["And now whanne he cam doun, the seruauntis camen ayens hym, and telden to hym, and seiden, That his sone lyuede."]},{"type":"verse","number":52,"content":["And he axide of hem the our, in which he was amendid. And thei seiden to hym, For yistirdai in the seuenthe our the feuer lefte him."]},{"type":"verse","number":53,"content":["Therfor the fadir knewe, that thilke our it was, in which Jhesus seide to hym, Thi sone lyueth; and he bileuede, and al his hous."]},{"type":"verse","number":54,"content":["Jhesus dide eft this secounde tokene, whanne he cam fro Judee in to Galilee."]}],"footnotes":[]},"thisChapterLink":"/api/eng_w88/JHN/4.json","thisChapterAudioLinks":{},"nextChapterApiLink":"/api/eng_w88/JHN/5.json","nextChapterAudioLinks":{},"previousChapterApiLink":"/api/eng_w88/JHN/3.json","previousChapterAudioLinks":{},"numberOfVerses":54}