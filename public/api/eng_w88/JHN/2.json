{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"JHN","translationId":"eng_w88","name":"John","commonName":"John","title":"The Gospel According to John","order":43,"numberOfChapters":21,"sha256":"765b6bb46415a58d3d2d2bfd339d2140c988f2a15e32e5feaf07dd0b88664911","firstChapterApiLink":"/api/eng_w88/JHN/1.json","lastChapterApiLink":"/api/eng_w88/JHN/21.json","totalNumberOfVerses":879},"chapter":{"number":2,"content":[{"type":"verse","number":1,"content":["And the thridde dai weddyngis weren maad in the Cane of Galilee; and the modir of Jhesu was there."]},{"type":"verse","number":2,"content":["And Jhesus was clepid, and hise disciplis, to the weddyngis."]},{"type":"verse","number":3,"content":["And whanne wijn failide, the modir of Jhesu seide to hym, Thei han not wijn."]},{"type":"verse","number":4,"content":["And Jhesus seith to hir, What to me and to thee, womman? myn our cam not yit."]},{"type":"verse","number":5,"content":["His modir seith to the mynystris, What euere thing he seie to you, do ye."]},{"type":"verse","number":6,"content":["And there weren set `sixe stonun cannes, aftir the clensyng of the Jewis, holdynge ech tweyne ether thre metretis."]},{"type":"verse","number":7,"content":["And Jhesus seith to hem, Fille ye the pottis with watir. And thei filliden hem, vp to the mouth."]},{"type":"verse","number":8,"content":["And Jhesus seide to hem, Drawe ye now, and bere ye to the architriclyn. And thei baren."]},{"type":"verse","number":9,"content":["And whanne the architriclyn hadde tastid the watir maad wiyn, and wiste not wherof it was, but the mynystris wisten that drowen the watir, the architriclyn clepith the spouse,"]},{"type":"verse","number":10,"content":["and seith to hym, Ech man settith first good wiyn, and whanne men ben fulfillid, thanne that that is worse; but thou hast kept the good wiyn `in to this tyme."]},{"type":"verse","number":11,"content":["Jhesus dide this the bigynnyng of signes in the Cane of Galilee, and schewide his glorie; and hise disciplis bileueden in hym."]},{"type":"verse","number":12,"content":["Aftir these thingis he cam doun to Cafarnaum, and his modir, and hise britheren, and hise disciplis; and thei dwelliden `there not many daies."]},{"type":"verse","number":13,"content":["And the pask of Jewis was nyy, and Jhesus wente vp to Jerusalem."]},{"type":"verse","number":14,"content":["And he foond in the temple men sillynge oxun, and scheep, and culueris, and chaungeris sittynge."]},{"type":"verse","number":15,"content":["And whanne he hadde maad as it were a scourge of smale cordis, he droof out alle of the temple, and oxun, and scheep; and he schedde the money of chaungeris, and turnede vpsedoun the boordis."]},{"type":"verse","number":16,"content":["And he seide to hem that selden culueris, Take awei fro hennus these thingis, and nyle ye make the hous of my fadir an hous of marchaundise."]},{"type":"verse","number":17,"content":["And hise disciplis hadden mynde, for it was writun, The feruent loue of thin hous hath etun me."]},{"type":"verse","number":18,"content":["Therfor the Jewis answeriden, and seiden to hym, What token schewist thou to vs, that thou doist these thingis?"]},{"type":"verse","number":19,"content":["Jhesus answerde, and seide to hem, Vndo ye this temple, and in thre daies Y schal reise it."]},{"type":"verse","number":20,"content":["Therfor the Jewis seiden to hym, In fourti and sixe yeer this temple was bildid, and schalt thou in thre daies reise it?"]},{"type":"verse","number":21,"content":["But he seide of the temple of his bodi."]},{"type":"verse","number":22,"content":["Therfor whanne he was risun fro deeth, hise disciplis hadden mynde, that he seide these thingis of his bodi; and thei bileueden to the scripture, and to the word that Jhesus seide."]},{"type":"verse","number":23,"content":["And whanne Jhesus was at Jerusalem in pask, in the feeste dai, many bileueden in his name, seynge his signes that he dide."]},{"type":"verse","number":24,"content":["But Jhesus trowide not hym silf to hem, for he knewe alle men;"]},{"type":"verse","number":25,"content":["and for it was not nede to hym, that ony man schulde bere witnessyng, for he wiste, what was in man."]}],"footnotes":[]},"thisChapterLink":"/api/eng_w88/JHN/2.json","thisChapterAudioLinks":{},"nextChapterApiLink":"/api/eng_w88/JHN/3.json","nextChapterAudioLinks":{},"previousChapterApiLink":"/api/eng_w88/JHN/1.json","previousChapterAudioLinks":{},"numberOfVerses":25}