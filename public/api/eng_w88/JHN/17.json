{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"JHN","translationId":"eng_w88","name":"John","commonName":"John","title":"The Gospel According to John","order":43,"numberOfChapters":21,"sha256":"765b6bb46415a58d3d2d2bfd339d2140c988f2a15e32e5feaf07dd0b88664911","firstChapterApiLink":"/api/eng_w88/JHN/1.json","lastChapterApiLink":"/api/eng_w88/JHN/21.json","totalNumberOfVerses":879},"chapter":{"number":17,"content":[{"type":"verse","number":1,"content":["These thingis Jhesus spak, and whanne he hadde cast vp hise iyen in to heuene, he seide, Fadir, the our cometh, clarifie thi sone, that thi sone clarifie thee."]},{"type":"verse","number":2,"content":["As thou hast youun to hym power on ech fleisch, that al thing that thou hast youun to hym, he yyue to hem euerlastynge lijf."]},{"type":"verse","number":3,"content":["And this is euerlastynge lijf, that thei knowe thee very God aloone, and whom thou hast sent, Jhesu Crist."]},{"type":"verse","number":4,"content":["Y haue clarified thee on the erthe, Y haue endid the werk, that thou hast youun to me to do."]},{"type":"verse","number":5,"content":["And now, fadir, clarifie thou me at thi silf, with the clerenesse that Y hadde at thee, bifor the world was maad."]},{"type":"verse","number":6,"content":["Y haue schewid thi name to tho men, whiche thou hast youun to me of the world; thei weren thine, and thou hast youun hem to me, and thei han kept thi word."]},{"type":"verse","number":7,"content":["And now thei han knowun, that alle thingis that thou hast youun to me, ben of thee."]},{"type":"verse","number":8,"content":["For the wordis that thou hast youun to me, Y yaf to hem; and thei han takun, and han knowun verili, that Y wente out fro thee; and thei bileueden, that thou sentist me."]},{"type":"verse","number":9,"content":["Y preie for hem, Y preye not for the world, but for hem that thou hast youun to me, for thei ben thine."]},{"type":"verse","number":10,"content":["And alle my thingis ben thine, and thi thingis ben myne; and Y am clarified in hem."]},{"type":"verse","number":11,"content":["And now Y am not in the world, and these ben in the world, and Y come to thee. Hooli fadir, kepe hem in thi name, whiche thou yauest to me, that thei ben oon, as we ben."]},{"type":"verse","number":12,"content":["While Y was with hem, Y kepte hem in thi name; thilke that thou yauest to me, Y kepte, and noon of hem perischide, but the sone of perdicioun, that the scripture be fulfillid."]},{"type":"verse","number":13,"content":["But now Y come to thee, and Y speke these thingis in the world, that thei haue my ioie fulfillid in hem silf."]},{"type":"verse","number":14,"content":["Y yaf to hem thi word, and the world hadde hem in hate; for thei ben not of the world, as Y am not of the world."]},{"type":"verse","number":15,"content":["Y preye not, that thou take hem awei fro the world, but that thou kepe hem fro yuel."]},{"type":"verse","number":16,"content":["They ben not of the world, as Y am not of the world."]},{"type":"verse","number":17,"content":["Halewe thou hem in treuth; thi word is treuthe."]},{"type":"verse","number":18,"content":["As thou sentist me in to the world, also Y sente hem `in to the world."]},{"type":"verse","number":19,"content":["And Y halewe my silf for hem, that also thei ben halewid in treuthe."]},{"type":"verse","number":20,"content":["And Y preye not oneli for hem, but also for hem that schulden bileue in to me bi the word of hem;"]},{"type":"verse","number":21,"content":["that all ben oon, as thou, fadir, in me, and Y in thee, that also thei in vs be oon; that the world bileue, that thou hast sent me."]},{"type":"verse","number":22,"content":["And Y haue youun to hem the clerenesse, that thou hast youun to me, that thei ben oon,"]},{"type":"verse","number":23,"content":["as we ben oon; Y in hem, and thou in me, that thei be endid in to oon; and that the world knowe, that thou sentist me, and hast loued hem, as thou hast loued also me."]},{"type":"verse","number":24,"content":["Fadir, thei whiche thou yauest to me, Y wole that where Y am, that thei be with me, that thei see my clerenesse, that thou hast youun to me; for thou louedist me bifor the makyng of the world."]},{"type":"verse","number":25,"content":["Fadir, riytfuli the world knew thee not, but Y knew thee, and these knewen, that thou sentist me."]},{"type":"verse","number":26,"content":["And Y haue maad thi name knowun to hem, and schal make knowun; that the loue bi which thou `hast loued me, be in hem, and Y in hem."]}],"footnotes":[]},"thisChapterLink":"/api/eng_w88/JHN/17.json","thisChapterAudioLinks":{},"nextChapterApiLink":"/api/eng_w88/JHN/18.json","nextChapterAudioLinks":{},"previousChapterApiLink":"/api/eng_w88/JHN/16.json","previousChapterAudioLinks":{},"numberOfVerses":26}