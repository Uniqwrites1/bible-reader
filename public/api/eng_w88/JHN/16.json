{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"JHN","translationId":"eng_w88","name":"John","commonName":"John","title":"The Gospel According to John","order":43,"numberOfChapters":21,"sha256":"765b6bb46415a58d3d2d2bfd339d2140c988f2a15e32e5feaf07dd0b88664911","firstChapterApiLink":"/api/eng_w88/JHN/1.json","lastChapterApiLink":"/api/eng_w88/JHN/21.json","totalNumberOfVerses":879},"chapter":{"number":16,"content":[{"type":"verse","number":1,"content":["These thingis Y haue spokun to you, that ye be not sclaundrid."]},{"type":"verse","number":2,"content":["Thei schulen make you with outen the synagogis, but the our cometh, that ech man that sleeth you, deme that he doith seruyce to God."]},{"type":"verse","number":3,"content":["And thei schulen do to you these thingis, for thei han not knowun the fadir, nether me."]},{"type":"verse","number":4,"content":["But these thingis Y spak to you, that whanne the our `of hem schal come, ye haue mynde, that Y seide to you."]},{"type":"verse","number":5,"content":["Y seide not to you these thingis fro the bigynnyng, for Y was with you. And now Y go to hym that sente me, and no man of you axith me, Whidur `thou goist?"]},{"type":"verse","number":6,"content":["but for Y haue spokun to you these thingis, heuynesse hath fulfillid youre herte."]},{"type":"verse","number":7,"content":["But Y seie to you treuthe, it spedith to you, that Y go; for if Y go not forth, the coumfortour schal not come to you; but if Y go forth, Y schal sende hym to you."]},{"type":"verse","number":8,"content":["And whanne he cometh, he schal repreue the world of synne, and of riytwisnesse, and of doom."]},{"type":"verse","number":9,"content":["Of synne, for thei han not bileued in me;"]},{"type":"verse","number":10,"content":["and of riytwisnesse, for Y go to the fadir, and now ye schulen not se me;"]},{"type":"verse","number":11,"content":["but of doom, for the prince of this world is now demed."]},{"type":"verse","number":12,"content":["Yit Y haue many thingis for to seie to you, but ye moun not bere hem now."]},{"type":"verse","number":13,"content":["But whanne thilke spirit of treuthe cometh, he schal teche you al trewthe; for he schal not speke of hym silf, but what euer thinges he schal here, he schal speke; and he schal telle to you tho thingis that ben to come."]},{"type":"verse","number":14,"content":["He schal clarifie me, for of myne he schal take, and schal telle to you."]},{"type":"verse","number":15,"content":["Alle thingis `whiche euer the fadir hath, ben myne; therfor Y seide to you, for of myne he schal take, and schal telle to you."]},{"type":"verse","number":16,"content":["A litil, and thanne ye schulen not se me; and eftsoone a litil, and ye schulen se me, for Y go to the fadir."]},{"type":"verse","number":17,"content":["Therfor summe of hise disciplis seiden togidere, What is this thing that he seith to vs, A litil, and ye schulen not se me; and eftsoone a litil, and ye schulen se me, for Y go to the fadir?"]},{"type":"verse","number":18,"content":["Therfor thei seiden, What is this that he seith to vs, A litil? we witen not what he spekith."]},{"type":"verse","number":19,"content":["And Jhesus knew, that thei wolden axe hym, and he seide to hem, Of this thing ye seken among you, for Y seide, A litil, and ye schulen not se me; and eftsoone a litil, and ye schulen se me."]},{"type":"verse","number":20,"content":["Treuli, treuli, Y seie to you, that ye schulen mourne and wepe, but the world schal haue ioye; and ye schulen be soreuful, but youre sorewe schal turne in to ioye."]},{"type":"verse","number":21,"content":["A womman whanne sche berith child, hath heuynesse, for hir tyme is comun; but whanne sche hath borun a sone, now sche thenkith not on the peyne, for ioye, for a man is borun in to the world."]},{"type":"verse","number":22,"content":["And therfor ye han now sorew, but eftsoone Y schal se you, and youre herte schal haue ioie, and no man schal take fro you youre ioie."]},{"type":"verse","number":23,"content":["And in that day ye schulen not axe me ony thing; treuli, treuli, `Y seie to you, if ye axen the fadir ony thing in my name, he schal yyue to you."]},{"type":"verse","number":24,"content":["`Til now ye axiden no thing in my name; `axe ye, `and ye schulen take, that youre ioie be ful."]},{"type":"verse","number":25,"content":["Y haue spokun to you these thingis in prouerbis; the our cometh, whanne now Y schal not speke to you in prouerbis, but opynli of my fadir Y schal telle to you."]},{"type":"verse","number":26,"content":["In that dai ye schulen axe in my name; and Y seie not to you, that Y schal preye the fadir of you;"]},{"type":"verse","number":27,"content":["for the fadir hym silf loueth you, for ye han loued me, and han bileued, that Y wente out fro God."]},{"type":"verse","number":28,"content":["Y wente out fro the fadir, and Y cam in to the world; eftsoone Y leeue the world, and Y go to the fadir."]},{"type":"verse","number":29,"content":["Hise disciplis seiden to hym, Lo! now thou spekist opynli, and thou seist no prouerbe."]},{"type":"verse","number":30,"content":["Now we witen, that thou wost alle thingis; and it is not nede to thee, that ony man axe thee. In this thing we bileuen, that thou wentist out fro God."]},{"type":"verse","number":31,"content":["Jhesus answeride to hem, Now ye bileuen."]},{"type":"verse","number":32,"content":["Lo! the our cometh, and now it cometh, that ye be disparplid, ech in to hise owne thingis, and that ye leeue me aloone; and Y am not aloone, for the fadir is with me."]},{"type":"verse","number":33,"content":["These thingis Y haue spokun to you, that ye haue pees in me; in the world ye schulen haue disese, but trust ye, Y haue ouercomun the world."]}],"footnotes":[]},"thisChapterLink":"/api/eng_w88/JHN/16.json","thisChapterAudioLinks":{},"nextChapterApiLink":"/api/eng_w88/JHN/17.json","nextChapterAudioLinks":{},"previousChapterApiLink":"/api/eng_w88/JHN/15.json","previousChapterAudioLinks":{},"numberOfVerses":33}