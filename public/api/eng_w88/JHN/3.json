{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"JHN","translationId":"eng_w88","name":"John","commonName":"John","title":"The Gospel According to John","order":43,"numberOfChapters":21,"sha256":"765b6bb46415a58d3d2d2bfd339d2140c988f2a15e32e5feaf07dd0b88664911","firstChapterApiLink":"/api/eng_w88/JHN/1.json","lastChapterApiLink":"/api/eng_w88/JHN/21.json","totalNumberOfVerses":879},"chapter":{"number":3,"content":[{"type":"verse","number":1,"content":["And there was a man of the Farisees, Nychodeme bi name, a prince of the Jewis."]},{"type":"verse","number":2,"content":["And he cam to Jhesu bi niyt, and seide to hym, Rabi, we witen, that thou art comun fro God maister; for no man may do these signes, that thou doist, but God be with hym."]},{"type":"verse","number":3,"content":["Jhesus answerde, and seide to hym, Treuli, treuli, Y seie to thee, but a man be borun ayen, he may not se the kyngdom of God."]},{"type":"verse","number":4,"content":["Nychodeme seide to hym, Hou may a man be borun, whanne he is eeld? whether he may entre ayen in to his modris wombe, and be borun ayen?"]},{"type":"verse","number":5,"content":["Jhesus answeride, Treuli, treuli, Y seie to thee, but a man be borun ayen of watir, and of the Hooli Goost, he may not entre in to the kyngdom of God."]},{"type":"verse","number":6,"content":["`That that is borun of the fleisch, is fleisch; and `that that is borun of spirit, is spirit."]},{"type":"verse","number":7,"content":["Wondre thou not, for Y seide to thee, It bihoueth you to be borun ayen."]},{"type":"verse","number":8,"content":["The spirit brethith where he wole, and thou herist his vois, but thou wost not, fro whennus he cometh, ne whidir he goith; so is ech man that is borun of the spirit."]},{"type":"verse","number":9,"content":["Nychodeme answeride, and seide to hym, Hou moun these thingis be don?"]},{"type":"verse","number":10,"content":["Jhesus answeride, and seide to hym, Thou art a maister in Israel, and knowist not these thingis?"]},{"type":"verse","number":11,"content":["Treuli, treuli, Y seie to thee, for we speken that that we witen, and we witnessen that that we han seyn, and ye taken not oure witnessyng."]},{"type":"verse","number":12,"content":["If Y haue seid to you ertheli thingis, and ye bileuen not, hou if Y seie to you heueneli thingis, schulen ye bileue?"]},{"type":"verse","number":13,"content":["And no man stieth in to heuene, but he that cam doun fro heuene, mannys sone that is in heuene."]},{"type":"verse","number":14,"content":["And as Moises areride a serpent in desert, so it bihoueth mannys sone to be reisid,"]},{"type":"verse","number":15,"content":["that ech man that bileueth in hym, perische not, but haue euerlastynge lijf."]},{"type":"verse","number":16,"content":["For God louede so the world, that he yaf his `oon bigetun sone, that ech man that bileueth in him perische not, but haue euerlastynge lijf."]},{"type":"verse","number":17,"content":["For God sente not his sone in to the world, that he iuge the world, but that the world be saued bi him."]},{"type":"verse","number":18,"content":["He that bileueth in hym, is not demed; but he that bileueth not, is now demed, for he bileueth not in the name of the `oon bigetun sone of God."]},{"type":"verse","number":19,"content":["And this is the dom, for liyt cam in to the world, and men loueden more derknessis than liyt; for her werkes weren yuele."]},{"type":"verse","number":20,"content":["For ech man that doith yuele, hatith the liyt; and he cometh not to the liyt, that hise werkis be not repreued."]},{"type":"verse","number":21,"content":["But he that doith treuthe, cometh to the liyt, that hise werkis be schewid, that thei ben don in God."]},{"type":"verse","number":22,"content":["Aftir these thingis Jhesus cam, and hise disciplis, in to the loond of Judee, and there he dwellide with hem, and baptiside."]},{"type":"verse","number":23,"content":["And Joon was baptisinge in Ennon, bisidis Salym, for many watris weren there; and thei camen, and weren baptisid."]},{"type":"verse","number":24,"content":["And Joon was not yit sent in to prisoun."]},{"type":"verse","number":25,"content":["Therfor a questioun was maad of Jonys disciplis with the Jewis, of the purificacioun."]},{"type":"verse","number":26,"content":["And thei camen to Joon, and seiden `to hym, Maister, he that was with thee biyonde Jordan, to whom thou hast borun witnessyng, lo! he baptisith, and alle men comen to hym."]},{"type":"verse","number":27,"content":["Joon answerde, and seide, A man may not take ony thing, but it be youun to hym fro heuene."]},{"type":"verse","number":28,"content":["Ye you silf beren witnessyng to me, that Y seide, Y am not Crist, but that Y am sent bifore hym."]},{"type":"verse","number":29,"content":["He that hath a wijf, is the hosebonde; but the freend of the spouse that stondith, and herith hym, ioieth with ioye, for the vois of the spouse. Therfor in this thing my ioye is fulfillid."]},{"type":"verse","number":30,"content":["It bihoueth hym to wexe, but me to be maad lesse."]},{"type":"verse","number":31,"content":["He that cam from aboue, is aboue alle; he that is of the erthe, spekith of the erthe; he that cometh from heuene, is aboue alle."]},{"type":"verse","number":32,"content":["And he witnessith that thing that he hath seie, and herde, and no man takith his witnessing."]},{"type":"verse","number":33,"content":["But he that takith his witnessyng, hath confermyd that God is sothefast."]},{"type":"verse","number":34,"content":["But he whom God hath sent, spekith the wordis of God; for not to mesure God yyueth the spirit."]},{"type":"verse","number":35,"content":["The fadir loueth the sone, and he hath youun alle thingis in his hoond."]},{"type":"verse","number":36,"content":["He that bileueth in the sone, hath euerlastynge lijf; but he that is vnbileueful to the sone, schal not se euerlastynge lijf, but the wraththe of God dwellith on hym."]}],"footnotes":[]},"thisChapterLink":"/api/eng_w88/JHN/3.json","thisChapterAudioLinks":{},"nextChapterApiLink":"/api/eng_w88/JHN/4.json","nextChapterAudioLinks":{},"previousChapterApiLink":"/api/eng_w88/JHN/2.json","previousChapterAudioLinks":{},"numberOfVerses":36}