{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"JHN","translationId":"eng_w88","name":"John","commonName":"John","title":"The Gospel According to John","order":43,"numberOfChapters":21,"sha256":"765b6bb46415a58d3d2d2bfd339d2140c988f2a15e32e5feaf07dd0b88664911","firstChapterApiLink":"/api/eng_w88/JHN/1.json","lastChapterApiLink":"/api/eng_w88/JHN/21.json","totalNumberOfVerses":879},"chapter":{"number":8,"content":[{"type":"verse","number":1,"content":["But Jhesus wente in to the mount of Olyuete."]},{"type":"verse","number":2,"content":["And eerli eft he cam in to the temple; and al the puple cam to hym; and he sat, and tauyte hem."]},{"type":"verse","number":3,"content":["And scribis and Fariseis bryngen a womman takun in auoutrye, and thei settiden hir in the myddil,"]},{"type":"verse","number":4,"content":["and seiden to hym, Maystir, this womman is now takun in auoutrie."]},{"type":"verse","number":5,"content":["And in the lawe Moises comaundide vs to stoone suche; therfor what seist thou?"]},{"type":"verse","number":6,"content":["And thei seiden this thing temptynge hym, that thei myyten accuse hym. And Jhesus bowide hym silf doun, and wroot with his fyngur in the erthe."]},{"type":"verse","number":7,"content":["And whanne thei abiden axynge hym, he reiside hym silf, and seide to hem, He of you that is without synne, first caste a stoon in to hir."]},{"type":"verse","number":8,"content":["And eft he bowide hym silf, and wroot in the erthe."]},{"type":"verse","number":9,"content":["And thei herynge these thingis, wenten awei oon aftir anothir, and thei bigunnen fro the eldre men; and Jhesus dwelte aloone, and the womman stondynge in the myddil."]},{"type":"verse","number":10,"content":["And Jhesus reiside hym silf, and seide to hir, Womman, where ben thei that accusiden thee? no man hath dampned thee."]},{"type":"verse","number":11,"content":["Sche seide, No man, Lord. Jhesus seide `to hir, Nethir Y schal dampne thee; go thou, and now aftirward nyle thou synne more."]},{"type":"verse","number":12,"content":["Therfor eft Jhesus spak to hem, and seide, Y am the liyt of the world; he that sueth me, walkith not in derknessis, but schal haue the liyt of lijf."]},{"type":"verse","number":13,"content":["Therfor the Fariseis seiden, Thou berist witnessyng of thi silf; thi witnessyng is not trewe."]},{"type":"verse","number":14,"content":["Jhesus answerde, and seide to hem, And if Y bere witnessyng of my silf, my witnessyng is trewe; for Y woot fro whennus Y cam, and whidur Y go."]},{"type":"verse","number":15,"content":["But ye witen not fro whennus Y cam, ne whidur Y go. For ye demen aftir the fleisch, but Y deme no man;"]},{"type":"verse","number":16,"content":["and if Y deme, my doom is trewe, for Y am not aloone, but Y and the fadir that sente me."]},{"type":"verse","number":17,"content":["And in youre lawe it is writun, that the witnessyng of twei men is trewe."]},{"type":"verse","number":18,"content":["Y am, that bere witnessyng of my silf, and the fadir that sente me, berith witnessyng of me."]},{"type":"verse","number":19,"content":["Therfor thei seiden to hym, Where is thi fadir? Jhesus answeride, Nether ye knowen me, nethir ye knowen my fadir; if ye knewen me, perauenture ye schulden knowe also my fadir."]},{"type":"verse","number":20,"content":["Jhesus spak these wordis in the tresorie, techynge in the temple; and no man took hym, for his our cam not yit."]},{"type":"verse","number":21,"content":["Therfor eft Jhesus seide to hem, Lo! Y go, and ye schulen seke me, and ye schulen die in youre synne; whidur Y go, ye moun not come."]},{"type":"verse","number":22,"content":["Therfor the Jewis seiden, Whether he schal sle hym silf, for he seith, Whidur Y go, ye moun not come?"]},{"type":"verse","number":23,"content":["And he seide to hem, Ye ben of bynethe, Y am of aboue; ye ben of this world, Y am not of this world."]},{"type":"verse","number":24,"content":["Therfor Y seide to you, that ye schulen die in youre synnes; for if ye bileuen not that Y am, ye schulen die in youre synne."]},{"type":"verse","number":25,"content":["Therfor thei seiden to hym, Who art thou? Jhesus seide to hem, The bigynnyng, which also speke to you."]},{"type":"verse","number":26,"content":["Y haue many thingis to speke, and deme of you, but he that sente me is sothefast; and Y speke in the world these thingis, that Y herde of hym."]},{"type":"verse","number":27,"content":["And thei knewen not, that he clepide his fadir God."]},{"type":"verse","number":28,"content":["Therfor Jhesus seith to hem, Whanne ye han areisid mannus sone, thanne ye schulen knowe, that Y am, and of my silf Y do no thing; but as my fadir tauyte me, Y speke these thingis."]},{"type":"verse","number":29,"content":["And he that sente me is with me, and lefte me not aloone; for Y do euermore tho thingis, that ben plesynge to hym."]},{"type":"verse","number":30,"content":["Whanne he spak these thingis, manye bileueden in hym."]},{"type":"verse","number":31,"content":["Therfor Jhesus seide to the Jewis, that bileueden in hym, If ye dwellen in my word, verili ye schulen be my disciplis;"]},{"type":"verse","number":32,"content":["and ye schulen knowe the treuthe, and the treuthe schal make you fre."]},{"type":"verse","number":33,"content":["Therfor the Jewis answeriden to hym, We ben the seed of Abraham, and we serueden neuere to man; hou seist thou, That ye schulen be fre?"]},{"type":"verse","number":34,"content":["Jhesus answeride to hem, Treuli, treuli, Y seie to you, ech man that doith synne, is seruaunt of synne."]},{"type":"verse","number":35,"content":["And the seruaunt dwellith not in the hows with outen ende, but the sone dwellith with outen ende."]},{"type":"verse","number":36,"content":["Therfor if the sone make you fre, verili ye schulen be fre."]},{"type":"verse","number":37,"content":["Y woot that ye ben Abrahams sones, but ye seken to sle me, for my word takith not in you."]},{"type":"verse","number":38,"content":["Y speke tho thingis, that Y say at my fadir; and ye doen tho thingis, that ye sayn at youre fadir."]},{"type":"verse","number":39,"content":["Thei answerden, and seiden to hym, Abraham is oure fadir. Jhesus seith to hem, If ye ben the sones of Abraham, do ye the werkis of Abraham."]},{"type":"verse","number":40,"content":["But now ye seken to sle `me, a man that haue spoken to you treuthe, that Y herde of God; Abraham dide not this thing."]},{"type":"verse","number":41,"content":["Ye doen the werkis of youre fadir. Therfor thei seiden to hym, We ben not borun of fornycacioun; we han o fadir, God."]},{"type":"verse","number":42,"content":["But Jhesus seith to hem, If God were youre fadir, sotheli ye schulden loue me; for Y passide forth of God, and cam; for nether Y cam of my silf, but he sente me."]},{"type":"verse","number":43,"content":["Whi knowen ye not my speche? for ye moun not here my word."]},{"type":"verse","number":44,"content":["Ye ben of the fadir, the deuel, and ye wolen do the desyris of youre fadir. He was a mansleere fro the bigynnyng, and he stood not in treuthe; for treuthe is not in hym. Whanne he spekith lesyng, he spekith of his owne; for he is a liere, and fadir of it."]},{"type":"verse","number":45,"content":["But for Y seie treuthe, ye bileuen not to me."]},{"type":"verse","number":46,"content":["Who of you schal repreue me of synne? if Y sey treuthe, whi bileuen ye not to me?"]},{"type":"verse","number":47,"content":["He that is of God, herith the wordis of God; therfor ye heren not, for ye ben not of God."]},{"type":"verse","number":48,"content":["Therfor the Jewis answeriden, and seiden, Whether we seien not wel, that thou art a Samaritan, and hast a deuel?"]},{"type":"verse","number":49,"content":["Jhesus answerde, and seide, Y haue not a deuel, but Y onoure my fadir, and ye han vnhonourid me."]},{"type":"verse","number":50,"content":["For Y seke not my glorye; there is he, that sekith, and demeth."]},{"type":"verse","number":51,"content":["Treuli, treuli, Y seie to you, if ony man kepe my word, he schal not taste deth with outen ende."]},{"type":"verse","number":52,"content":["Therfor the Jewis seiden, Now we han knowun, that thou hast a deuel. Abraham is deed, and the prophetis, and thou seist, If ony man kepe my word, he schal not taste deth withouten ende."]},{"type":"verse","number":53,"content":["Whether thou art grettere than oure fader Abraham, that is deed, and the prophetis ben deed; whom makist thou thi silf?"]},{"type":"verse","number":54,"content":["Jhesus answeride, If Y glorifie my silf, my glorie is nouyt; my fadir, is that glorifieth me, whom ye seien, that he is youre God."]},{"type":"verse","number":55,"content":["And ye han not knowun hym, but Y haue knowun hym; and if Y seie that Y knowe hym not, Y schal be a liere lich to you; but Y knowe hym, and Y kepe his word."]},{"type":"verse","number":56,"content":["Abraham, youre fadir, gladide to se my dai; and he saiy, and ioyede."]},{"type":"verse","number":57,"content":["Thanne the Jewis seiden to hym, Thou hast not yit fifti yeer, and hast thou seien Abraham?"]},{"type":"verse","number":58,"content":["Therfor Jhesus seide to hem, Treuli, treuli, Y seie to you, bifor that Abraham schulde be, Y am."]},{"type":"verse","number":59,"content":["Therfor thei token stonys, to caste to hym; but Jhesus hidde hym, and wente out of the temple."]}],"footnotes":[]},"thisChapterLink":"/api/eng_w88/JHN/8.json","thisChapterAudioLinks":{},"nextChapterApiLink":"/api/eng_w88/JHN/9.json","nextChapterAudioLinks":{},"previousChapterApiLink":"/api/eng_w88/JHN/7.json","previousChapterAudioLinks":{},"numberOfVerses":59}