{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"JHN","translationId":"eng_w88","name":"John","commonName":"John","title":"The Gospel According to John","order":43,"numberOfChapters":21,"sha256":"765b6bb46415a58d3d2d2bfd339d2140c988f2a15e32e5feaf07dd0b88664911","firstChapterApiLink":"/api/eng_w88/JHN/1.json","lastChapterApiLink":"/api/eng_w88/JHN/21.json","totalNumberOfVerses":879},"chapter":{"number":19,"content":[{"type":"verse","number":1,"content":["Therfor Pilat took thanne Jhesu, and scourgide."]},{"type":"verse","number":2,"content":["And kniytis writhen a coroun of thornes, and setten on his heed, and diden aboute hym a cloth of purpur,"]},{"type":"verse","number":3,"content":["and camen to him, and seiden, Heil, kyng of Jewis. And thei yauen to him buffatis."]},{"type":"verse","number":4,"content":["Eftsoone Pilat wente out, and seide to hem, Lo! Y brynge hym out to you, that ye knowe, that Y fynde no cause in him."]},{"type":"verse","number":5,"content":["And so Jhesus wente out, berynge a coroun of thornes, and a cloth of purpur. And he seith to hem, Lo! the man."]},{"type":"verse","number":6,"content":["But whanne the bischopis and mynystris hadden seyn hym, thei crieden, and seiden, Crucifie, crucifie hym. Pilat seith to hem, Take ye hym, and crucifie ye, for Y fynde no cause in hym."]},{"type":"verse","number":7,"content":["The Jewis answeriden to hym. We han a lawe, and bi the lawe he owith to die, for he made hym Goddis sone."]},{"type":"verse","number":8,"content":["Therfor whanne Pilat hadde herd this word, he dredde the more."]},{"type":"verse","number":9,"content":["And he wente in to the moot halle eftsoone, and seide to Jhesu, Of whennus art thou? But Jhesus yaf noon answere to him."]},{"type":"verse","number":10,"content":["Pilat seith to him, Spekist thou not to me? Woost thou not, that Y haue power to crucifie thee, and Y haue power to delyuere thee?"]},{"type":"verse","number":11,"content":["Jhesus answeride, Thou schuldist not `haue ony power ayens me, but it were youun to thee from aboue; therfor he that bitook me to thee, hath the more synne."]},{"type":"verse","number":12,"content":["Fro that tyme Pilat souyte to delyuere hym; but the Jewis crieden, and seiden, If thou delyuerist this man, thou art not the emperouris freend; for ech man that makith hym silf king, ayen seith the emperoure."]},{"type":"verse","number":13,"content":["And Pilat, whanne he hadde herd these wordis, ledde Jhesu forth, and sat for domesman in a place, that is seid Licostratos, but in Ebrew Golgatha."]},{"type":"verse","number":14,"content":["And it was pask eue, as it were the sixte our. And he seith to the Jewis, Lo! youre king."]},{"type":"verse","number":15,"content":["But thei crieden, and seiden, Take awei, take awei; crucifie him. Pilat seith to hem, Schal I crucifie youre king? The bischops answeriden, We han no king but the emperour."]},{"type":"verse","number":16,"content":["And thanne Pilat bitook him to hem, that he schulde be crucified. And thei token Jhesu, and ledden him out."]},{"type":"verse","number":17,"content":["And he bar to hym silf a cros, and wente out in to that place, that is seid of Caluarie, in Ebreu Golgatha;"]},{"type":"verse","number":18,"content":["where thei crucifieden him, and othere tweyne with him, oon on this side and oon on that side, and Jhesus in the myddil."]},{"type":"verse","number":19,"content":["And Pilat wroot a title, and sette on the cros; and it was writun, Jhesu of Nazareth, king of Jewis."]},{"type":"verse","number":20,"content":["Therfor manye of the Jewis redden this title, for the place where Jhesus was crucified, was niy the citee, and it was writun in Ebreu, Greek, and Latyn."]},{"type":"verse","number":21,"content":["Therfor the bischops of the Jewis seiden to Pilat, Nyle thou write kyng of Jewis, but for he seide, Y am king of Jewis."]},{"type":"verse","number":22,"content":["Pilat answeride, That that Y haue writun, Y haue writun."]},{"type":"verse","number":23,"content":["Therfor the knyytis whanne thei hadden crucified hym, token hise clothis, and maden foure partis, to ech knyyt a part, and a coot. And the coot was without seem, and wouun al aboute."]},{"type":"verse","number":24,"content":["Therfor thei seiden togidere, Kitte we not it, but caste we lot, whos it is; that the scripture be fulfillid, seiynge, Thei partiden my clothis to hem, and on my cloth thei casten lot. And the kniytis diden these thingis."]},{"type":"verse","number":25,"content":["But bisidis the cros of Jhesu stoden his modir, and the sistir of his modir, Marie Cleofe, and Marie Maudeleyne."]},{"type":"verse","number":26,"content":["Therfor whanne Jhesu hadde seyn his modir, and the disciple stondynge, whom he louyde, he seith to hise modir, Womman, lo thi sone."]},{"type":"verse","number":27,"content":["Aftyrward he seith to the disciple, Lo! thi modir. And fro that our the disciple took hir in to his modir."]},{"type":"verse","number":28,"content":["Aftirward Jhesus witynge, that now alle thingis ben endid, that the scripture were fulfillid, he seith, Y thirste."]},{"type":"verse","number":29,"content":["And a vessel was set ful of vynegre. And thei `leiden in isope aboute the spounge ful of vynegre, and putten to his mouth."]},{"type":"verse","number":30,"content":["Therfor whanne Jhesus hadde `takun the vynegre, he seid, It is endid. And `whanne his heed was bowid doun, `he yaf vp the goost."]},{"type":"verse","number":31,"content":["Therfor for it was the pask eue, that the bodies schulden not abide on the cros in the sabat, for that was a greet sabat dai, the Jewis preiden Pilat, that the hipis of hem schulden be brokun, and thei takun awei."]},{"type":"verse","number":32,"content":["Therfor knyytis camen, and thei braken the thies of the firste, and of the tothere, that was crucified with hym."]},{"type":"verse","number":33,"content":["But whanne thei weren comun to Jhesu, as thei sayn him deed thanne, thei braken not hise thies;"]},{"type":"verse","number":34,"content":["but oon of the knyytis openyde his side with a spere, and anoon blood and watir wenten out."]},{"type":"verse","number":35,"content":["And he that saiy, bare witnessyng, and his witnessing is trewe; and he woot that he seith trewe thingis, that ye bileue."]},{"type":"verse","number":36,"content":["And these thingis weren don, that the scripture schulde be fulfillid, Ye schulen not breke a boon of hym."]},{"type":"verse","number":37,"content":["And eftsoone another scripture seith, Thei schulen se in whom thei piyten thorow."]},{"type":"verse","number":38,"content":["But after these thingis Joseph of Armathi preyede Pilat, that he schulde take awei the bodi of Jhesu, for that he was a disciple of Jhesu, but priui for drede of the Jewis. And Pilat suffride. And so he cam, and took awei the bodi of Jhesu."]},{"type":"verse","number":39,"content":["And Nychodeme cam also, that hadde come to hym first bi nyyt, and brouyte a meddlynge of myrre and aloes, as it were an hundrid pound."]},{"type":"verse","number":40,"content":["And thei token the bodi of Jhesu, and boundun it in lynun clothis with swete smellynge oynementis, as it is custom to Jewis for to birie."]},{"type":"verse","number":41,"content":["And in the place where he was crucified, was a yerd, and in the yerd a newe graue, in which yit no man was leid."]},{"type":"verse","number":42,"content":["Therfor there thei putten Jhesu, for the vigilie of Jewis feeste, for the sepulcre was niy."]}],"footnotes":[]},"thisChapterLink":"/api/eng_w88/JHN/19.json","thisChapterAudioLinks":{},"nextChapterApiLink":"/api/eng_w88/JHN/20.json","nextChapterAudioLinks":{},"previousChapterApiLink":"/api/eng_w88/JHN/18.json","previousChapterAudioLinks":{},"numberOfVerses":42}