{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"EXO","translationId":"eng_w88","name":"Exodus","commonName":"Exodus","title":"Exodus","order":2,"numberOfChapters":40,"sha256":"7e9334ed4eac09a965fdb9b11d45dfee06d9367824877765914f46019c4f64c7","firstChapterApiLink":"/api/eng_w88/EXO/1.json","lastChapterApiLink":"/api/eng_w88/EXO/40.json","totalNumberOfVerses":1210},"chapter":{"number":3,"content":[{"type":"verse","number":1,"content":["Forsothe Moises kepte the scheep of Jetro, `his wyues fadir, preest of Madian; and whanne he hadde dryue the floc to the ynnere partis of deseert, he cam to Oreb, the hil of God."]},{"type":"verse","number":2,"content":["Forsothe the Lord apperide to hym in the flawme of fier fro the myddis of the buysch, and he seiy that the buysch brente, and was not forbrent."]},{"type":"verse","number":3,"content":["Therfor Moyses seide, Y schal go and schal se this greet siyt, whi the buysch is not forbrent."]},{"type":"verse","number":4,"content":["Sotheli the Lord seiy that Moises yede to se, and he clepide Moises fro the myddis of the buysch, and seide, Moyses! Moises! Which answeride, Y am present."]},{"type":"verse","number":5,"content":["And the Lord seide, Neiye thou not hidur, but vnbynde thou the scho of thi feet, for the place in which thou stondist is hooli lond."]},{"type":"verse","number":6,"content":["And the Lord seide, Y am God of thi fadir, God of Abraham, and God of Isaac, and God of Jacob. Moises hidde his face, for he durste not biholde ayens God."]},{"type":"verse","number":7,"content":["To whom the Lord seide, Y seiy the affliccion of my puple in Egipt, and Y herde the cry therof, for the hardnesse of hem that ben souereyns of werkis."]},{"type":"verse","number":8,"content":["And Y knew the sorewe of the puple, and Y cam down to delyuere it fro the hondis of Egipcians, and lede out of that lond in to a good lond and brood, into a lond that flowith with milk and hony, to the places of Cananey, and of Ethei, of Amorrey, and of Feresei, of Euey, and of Jebusei."]},{"type":"verse","number":9,"content":["Therfor the cry of the sones of Israel cam to me, and Y seiy the turment of hem, bi which thei ben oppressid of Egipcians."]},{"type":"verse","number":10,"content":["But come thou, I schal sende thee to Farao, that thou lede out my puple, the sones of Israel, fro Egipt."]},{"type":"verse","number":11,"content":["And Moises seide to hym, Who am Y, that Y go to Farao, and lede out the sones of Israel fro Egipt?"]},{"type":"verse","number":12,"content":["And the Lord seide to Moises, Y schal be with thee, and thou schalt haue this signe, that Y haue sent thee, whanne thou hast led out my puple fro Egipt, thou schalt offre to God on this hil."]},{"type":"verse","number":13,"content":["Moises seide to God, Lo! Y schal go to the sones of Israel, and Y schal seie to hem, God of youre fadris sente me to you; if thei schulen seie to me, what is his name, what schal Y seie to hem?"]},{"type":"verse","number":14,"content":["The Lord seide to Moises, Y am that am. The Lord seide, Thus thou schalt seie to the sones of Israel, He that is sente me to you."]},{"type":"verse","number":15,"content":["And eft God seide to Moises, Thou schalt seie these thingis to the sones of Israel, The Lord God of youre fadris, God of Abraham, and God of Isaac, and God of Jacob, sente me to you; this name is to me with outen ende,",{"noteId":87},"and this is my memorial in generacioun and in to generacioun."]},{"type":"verse","number":16,"content":["Go thou, gadere thou the eldere men, that is, iugis, of Israel, and thou schalt seie to hem, The Lord God of youre fadris apperide to me, God of Abraham, and God of Ysaac, and God of Jacob, and seide, Y visitynge haue visitid you, and Y seiy alle thingis that bifelden to you in Egipt;"]},{"type":"verse","number":17,"content":["and Y seide, that Y lede out you fro the affliccioun of Egipt in to the lond of Cananey, and of Ethei, and of Amorrei, and of Ferezei and of Euei, and of Jebusei, to the lond flowynge with mylk and hony."]},{"type":"verse","number":18,"content":["And thei schulen here thi vois; and thou schalt entre, and the eldere men of Israel to the kyng of Egipt, and thou schalt seie to hym, The Lord God of Ebrews clepide vs; we schulen go the weie of thre daies in to wildirnesse, that we offre to oure Lord God."]},{"type":"verse","number":19,"content":["But Y woot, that the kyng of Egipt schal not delyuere you that ye go, but bi strong hond;"]},{"type":"verse","number":20,"content":["for Y schal holde forthe myn hond, and I schal smyte Egipt in alle my marueils, whiche Y schal do in the myddis of hem; aftir these thingis he schal delyuere you."]},{"type":"verse","number":21,"content":["And Y schal yyue grace to this puple bifore Egipcians, and whanne ye schulen go out, ye schulen not go out voide;"]},{"type":"verse","number":22,"content":["but a womman schal axe of hir neiyboresse and of her hoosteesse siluerne vesselis, and goldun, and clothis, and ye schulen putte tho on youre sones and douytris, and ye schulen make nakid Egipt."]}],"footnotes":[{"noteId":87,"caller":"+","text":"for thes thre witnessis lyuen withouten eende.","reference":{"chapter":3,"verse":15}}]},"thisChapterLink":"/api/eng_w88/EXO/3.json","thisChapterAudioLinks":{},"nextChapterApiLink":"/api/eng_w88/EXO/4.json","nextChapterAudioLinks":{},"previousChapterApiLink":"/api/eng_w88/EXO/2.json","previousChapterAudioLinks":{},"numberOfVerses":22}