{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"EXO","translationId":"eng_w88","name":"Exodus","commonName":"Exodus","title":"Exodus","order":2,"numberOfChapters":40,"sha256":"7e9334ed4eac09a965fdb9b11d45dfee06d9367824877765914f46019c4f64c7","firstChapterApiLink":"/api/eng_w88/EXO/1.json","lastChapterApiLink":"/api/eng_w88/EXO/40.json","totalNumberOfVerses":1210},"chapter":{"number":24,"content":[{"type":"verse","number":1,"content":["Also he seide to Moises, `Stie thou to the Lord, thou, and Aaron, and Nadab, and Abyu, and seuenti eldere men of Israel; and ye schulen worschipe afer,"]},{"type":"verse","number":2,"content":["and Moises aloone stie to the Lord, and thei schulen not neiye, nether the puple schal stie with hym."]},{"type":"verse","number":3,"content":["Therfore Moises cam, and telde to the puple alle the wordis and domes of the Lord; and al the puple answeride with o vois, We schulen do alle the wordis of the Lord, whiche he spak."]},{"type":"verse","number":4,"content":["Forsothe Moises wroot alle the wordis of the Lord; and he roos eerli, and bildide an auter to the Lord at the rootis of the hil, and he bildide twelue titlis bi twelue lynagis of Israel."]},{"type":"verse","number":5,"content":["And he sente yonge men of the sones of Israel, and thei offriden brent sacrifices, and `thei offriden pesible sacrifices `to the Lord, twelue",{"noteId":116},"calues."]},{"type":"verse","number":6,"content":["And so Moises took half the part of the blood, and sente in to grete cuppis; forsothe he schedde the residue part on the auter."]},{"type":"verse","number":7,"content":["And he took the book of the boond of pees, and redde, while the puple herde; whiche seiden, We schulen do alle thingis which the Lord spak, and we schulen be obedient."]},{"type":"verse","number":8,"content":["Forsothe he took, and sprengide `the blood on the puple, and seide, This is the blood of the boond of pees, which the Lord couenauntide with yow on alle these wordis."]},{"type":"verse","number":9,"content":["And Moises, and Aaron, and Nadab, and Abyu, and seuenti of the eldere men of Israel stieden,"]},{"type":"verse","number":10,"content":["and seiyen God",{"noteId":117},"of Israel, vndur hise feet, as the werk of safire stoon, and as heuene whanne it is cleer."]},{"type":"verse","number":11,"content":["And he sente not his hond on hem",{"noteId":118},"of the sones of Israel, that hadden go fer awei; and thei sien God, and eeten and drunkun."]},{"type":"verse","number":12,"content":["Forsothe the Lord seide to Moises, `Stie thou to me in to the hil, and be thou there, and Y schal yyue to thee tablis of stoon, and the lawe, and comaundementis, whiche Y haue write, that thou teche the children of Israel."]},{"type":"verse","number":13,"content":["Moises and Josue his mynystre risen, and Moises stiede in to the hil of God,"]},{"type":"verse","number":14,"content":["and seide to the eldere men, Abide ye here, til we turnen ayen to you; ye han Aaron and Hur with you, if ony thing of questioun is maad, ye schulen telle to hem."]},{"type":"verse","number":15,"content":["And whanne Moises hadde stied,"]},{"type":"verse","number":16,"content":["a cloude hilide the hil, and the glorie of the Lord dwellide on Synai, and kyueride it with a cloude sixe daies; forsothe in the seuenthe dai the Lord clepide hym fro the myddis of the cloude; forsothe the licnesse of glorie of the Lord"]},{"type":"verse","number":17,"content":["was as fier brennynge on the cop of the hil in the siyt of the sones of Israel."]},{"type":"verse","number":18,"content":["And Moises entride into the myddis of the cloude, and stiede in to the hil, and he was there fourti daies and fourti nyytis."]}],"footnotes":[{"noteId":116,"caller":"+","text":"twelue is not in Ebreu, and therfor it semeth that ij. caluys onely weren there.","reference":{"chapter":24,"verse":5}},{"noteId":117,"caller":"+","text":"and sien God, not in his beyng, but in mannus licnesse representinge him.","reference":{"chapter":24,"verse":10}},{"noteId":118,"caller":"+","text":"Ebrus seyn, that this is the very text, and he sente not his hond on the lordis of the sones of Israel. that is, on lordis, the gloos seith.","reference":{"chapter":24,"verse":11}}]},"thisChapterLink":"/api/eng_w88/EXO/24.json","thisChapterAudioLinks":{},"nextChapterApiLink":"/api/eng_w88/EXO/25.json","nextChapterAudioLinks":{},"previousChapterApiLink":"/api/eng_w88/EXO/23.json","previousChapterAudioLinks":{},"numberOfVerses":18}