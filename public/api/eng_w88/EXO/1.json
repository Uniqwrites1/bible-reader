{"translation":{"id":"eng_w88","name":"Wycliffe Bible","website":"https://ebible.org/Scriptures/details.php?id=engWycliffe","licenseUrl":"https://ebible.org/Scriptures/details.php?id=engWycliffe","licenseNotes":null,"shortName":"W88","englishName":"Wycliffe Bible","language":"eng","textDirection":"ltr","sha256":"6257b8d79fe65574c37d20ef167cdf4795abeebe324469428ef0a6ded43de75b","availableFormats":["json"],"listOfBooksApiLink":"/api/eng_w88/books.json","numberOfBooks":9,"totalNumberOfChapters":276,"totalNumberOfVerses":9622,"languageName":"English","languageEnglishName":"English"},"book":{"id":"EXO","translationId":"eng_w88","name":"Exodus","commonName":"Exodus","title":"Exodus","order":2,"numberOfChapters":40,"sha256":"7e9334ed4eac09a965fdb9b11d45dfee06d9367824877765914f46019c4f64c7","firstChapterApiLink":"/api/eng_w88/EXO/1.json","lastChapterApiLink":"/api/eng_w88/EXO/40.json","totalNumberOfVerses":1210},"chapter":{"number":1,"content":[{"type":"verse","number":1,"content":["These ben the names of the sones of Israel, that entriden into Egipt with Jacob; alle entriden with her housis;"]},{"type":"verse","number":2,"content":["Ruben, Symeon,"]},{"type":"verse","number":3,"content":["Leuy, Judas, Isachar, Zabulon, and Benjamin,"]},{"type":"verse","number":4,"content":["Dan, and Neptalim, Gad, and Aser."]},{"type":"verse","number":5,"content":["Therfor alle the soules of hem that yeden out of `the hipe of Jacob weren seuenti and fyue."]},{"type":"verse","number":6,"content":["Forsothe Joseph was in Egipt; and whanne he was deed, and alle hise brithren, and al his kynrede,"]},{"type":"verse","number":7,"content":["the sones of Israel encreessiden, and weren multiplied as buriounnyng, and thei weren maad strong greetli, and filliden the lond."]},{"type":"verse","number":8,"content":["A newe kyng, that knewe not Joseph, roos in the meene tyme on Egipt, and seide to his puple, Lo!"]},{"type":"verse","number":9,"content":["the puple of the sones of Israel is myche, and strongere than we;"]},{"type":"verse","number":10,"content":["come ye, wiseli oppresse we it, lest perauenture it be multiplied; and lest, if batel risith ayens vs, it be addid to oure enemyes, and go out of the lond, whanne we ben ouercomun."]},{"type":"verse","number":11,"content":["And so he made maistris of werkis souereyns to hem, that thei schulden turmente hem with chargis. And thei maden citees of tabernaclis to Farao, Fiton, and Ramesses."]},{"type":"verse","number":12,"content":["And bi hou myche thei oppressiden hem, bi so myche thei weren multiplied, and encreessiden more."]},{"type":"verse","number":13,"content":["And Egipcians hatiden the sones of Israel, and turmentiden, and scorneden hem;"]},{"type":"verse","number":14,"content":["and brouyten her lijf to bitternesse bi hard werkis of cley and to tijl stoon, and bi al seruage, bi which thei weren oppressid in the werkis of erthe."]},{"type":"verse","number":15,"content":["Forsothe the kyng of Egipt seide to the mydwyues of Ebrews, of whiche oon was clepid Sefora, the tother Fua;"]},{"type":"verse","number":16,"content":["and he commaundide to hem, Whanne ye schulen do the office of medewyues to Ebrew wymmen, and the tyme of childberyng schal come, if it is a knaue child, sle ye him; if it is a womman, kepe ye."]},{"type":"verse","number":17,"content":["Forsothe the medewyues dredden God, and diden not bi the comaundement of the kyng of Egipt, but kepten knaue children."]},{"type":"verse","number":18,"content":["To whiche clepid to hym the kyng seide, What is this thing which ye wolden do, that ye wolden kepe the children?"]},{"type":"verse","number":19,"content":["Whiche answeriden, Ebrew wymmen ben not as the wymmen of Egipt, for thei han kunnyng of the craft of medewijf, and childen bifore that we comen to hem."]},{"type":"verse","number":20,"content":["Therfor God dide wel to medewyues; and the puple encreesside, and was coumfortid greetli."]},{"type":"verse","number":21,"content":["And for the mydewyues dredden God, he bildide `housis to hem."]},{"type":"verse","number":22,"content":["Therfor Farao comaundide al his puple, and seide, What euer thing of male kynde is borun to Ebrewis, `caste ye into the flood; what euer thing of wymmen kynde, kepe ye."]}],"footnotes":[]},"thisChapterLink":"/api/eng_w88/EXO/1.json","thisChapterAudioLinks":{},"nextChapterApiLink":"/api/eng_w88/EXO/2.json","nextChapterAudioLinks":{},"previousChapterApiLink":"/api/eng_w88/GEN/50.json","previousChapterAudioLinks":{},"numberOfVerses":22}